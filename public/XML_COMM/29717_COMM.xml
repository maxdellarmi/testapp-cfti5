<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1929 04 19</data_label>
      <time_label>04:15:22</time_label>
      <earthquakelocation>Bolognese</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questa sequenza sismica, caratterizzata da quasi 100 scosse, cominciò il 10 aprile 1929 e si protrasse ·no all’ottobre successivo. Gli eventi di maggiore intensità furono sei e avvennero nell’intervallo di un mese: il 10 aprile (ore 5:43:12 GMT), il 19 aprile (4:15:22 GMT), il 20 aprile (1:09:46 GMT), il 22 aprile (8:25:33 GMT), il 29 aprile (18:35:59 GMT) e l’11 maggio (19:22:48 GMT). L’area degli effetti più gravi è stata delineata con grande dettaglio utilizzando le perizie redatte dal Genio civile, relative a circa 730 siti fra capoluoghi di comune, frazioni, località, borghi e fondi rurali, di cui è stato possibile localizzarne con certezza circa 600. Le perizie non precisano la scossa, o le scosse, cui si riferiscono i danni descritti. Tuttavia, poiché le scosse più forti hanno aree di effetti abbastanza distinte, in molti casi è stato possibile attribuire i danni periziati a un singolo evento della sequenza ed è emerso che la maggior parte dei danni sono riconducibili alla scossa del 20 aprile.&lt;br&gt;Occorre tenere presente, tuttavia, che il quadro dei danni che emerge dalla documentazione del Genio civile, per quanto di elevato dettaglio nella localizzazione, deve essere considerato incompleto. Infatti, le perizie non si riferiscono a tutte le case danneggiate, ma solo a quelle abitate in modo permanente e i cui proprietari fecero domanda di sussidio. Ville signorili, case di villeggiatura o disabitate, non ammesse a fruire di sussidi, tranne che in rari casi, non furono periziate. Va precisato, inoltre, che le perizie dovendo attestare la somma necessaria alla riparazione degli edi·ci, non indicano con precisione i danni sismici, ma i lavori necessari per il ripristino degli edi·ci. Per questo il motivo vi sono elencati anche i lavori di riparazione di danni solo indirettamente riconducibili al terremoto, quali crepe e lesioni preesistenti ma aggravate dallo scuotimento.&lt;br&gt;La prima scossa (10 aprile) causò danni a Bologna e in altri quattro comuni situati in un’area di circa 470 kmq a est-sudest della città: Ozzano dell’Emilia, Castel San Pietro, Castenaso e Pianoro. Il centro abitato più danneggiato fu Ozzano dell’Emilia, dove caddero molti comignoli e si aprirono lesioni più o meno gravi in numerosi fabbricati; danni analoghi furono rilevati in alcuni fondi rurali del circondario. A Bologna i danni furono leggeri e consistettero nella caduta di alcuni comignoli e tegole e nell’apertura di fenditure e crepe nei sof·tti e nei muri. Le stesse tipologie di danno ci furono a Castenaso, Castel San Pietro Terme e Pianoro. Il terremoto fu sentito in un’area dell’Italia settentrionale e centrale estesa circa 70.000 kmq.&lt;br&gt;La seconda scossa (19 aprile) causò danni a Bologna e in altre 10 località, comprese in un’area di circa 110 kmq: Ozzano dell’Emilia, situata a est di Bologna; Casa Bianca, Ponte Ronca, Rivabella, Anzola dell’Emilia, Bazzano, Casalecchio di Reno, Crespellano, Lavino di Sopra e Zola Predosa poste a ovest del capoluogo. A Casa Bianca, Ponte Ronca e Rivabella, frazioni di Zola Predosa, i danni furono più gravi ed estesi, tanto da rendere necessario lo sgombero di alcuni edi·ci divenuti inabitabili; nelle altre sette località, ci furono lesioni più o meno profonde alle case e caduta di comignoli. Il risentimento del terremoto si estese in un’area dell’Italia centro­settentrionale di circa 54.000 kmq.&lt;br&gt;La terza scossa, avvenuta il 20 aprile, fu la più forte di tutta la sequenza: causò danni in oltre 600 siti su un’area di 680 kmq del pedeappennino fra i ·umi Reno e Samoggia e fu sentita in tutta l’Italia centro­settentrionale ·no alla Toscana e alle Marche, su un’area di circa 150.000 kmq. I danni maggiori, consistenti in crolli parziali e gravi dissesti strutturali, colpirono alcune località dei comuni di Monte San Pietro e Zola Predosa. Negli altri siti le tipologie di danno più diffuse furono: strapiombi di muri, lesioni più o meno gravi ai muri e agli architravi di porte e ·nestre, dissesti ai tetti e ai pavimenti, caduta di comignoli.&lt;br&gt;La quarta scossa (22 aprile) causò danni in alcune località appenniniche tra Bologna e Modena, in particolare a Castello di Serravalle, Monte San Pietro e Monteveglio. Fu sentita in un’area di circa 30.000 kmq dell’Italia settentrionale.&lt;br&gt;La quinta scossa (29 aprile) causò qualche danno a Bazzano, Casa Bianca e Vignola, località del pedeappennino fra Bologna e Modena. La scossa fu sentita in un’area di circa 53.000 kmq dell’Italia settentrionale.&lt;br&gt;La sesta scossa, avvenuta l’11 maggio 1929, colpì un’area di 400 kmq sostanzialmente coincidente, anche se meno vasta, con quella colpita dal terremoto del 20 aprile. A Bazzano, Crespellano, Monte San Pietro, Montemaggiore, Monteveglio, Oliveto, Stiore, Zola Predosa ci furono danni notevoli, consistenti in genere nell’aggravamento degli effetti dei terremoti precedenti. Qualche danno leggero avvenne anche a Bologna, Guiglia e Modena. Questa scossa fu sentita in un’area dell’Italia settentrionale estesa circa 63.000 kmq.</description>
    </effects>
  </Comments>
</Quake>
