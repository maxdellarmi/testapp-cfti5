<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1786 12 25</data_label>
      <time_label>01:00</time_label>
      <earthquakelocation>Riminese</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 25 dicembre 1786 alle ore 1 GMT ca. (tra le ore 8 e 3/4 e le 9 della notte tra il 24 e il 25, secondo l’uso orario "all’italiana"); fu percepita della durata di circa 20 secondi. Gli effetti distruttivi riguardarono una estesa area della costa e dell’entroterra romagnolo, compresi nel territorio di Rimini. Elaborando i dati contenuti nelle due perizie, in particolare in quella più dettagliata di Valadier, si è potuto calcolare l’incidenza e la tipologia dei danni.&lt;br&gt;Rimini contava circa 2.191 edifici; il 98% di questi fu danneggiato, con l’8% di crolli, il 55% di danni gravi e il 35% di danni lievi. In città furono soprattutto gli edifici alti a riportare i danni maggiori; a questo quadro di effetti concorse lo stato di conservazione degli edifici, male o sommariamente riparati dai danni del terremoto del 1672. All’interno dell’area urbana di Rimini i danni risultano distribuiti in modo differenziato: l’ area urbana più colpita fu quella del centro cittadino, intorno all’attuale piazza Tre Martiri, invece il Borgo San Giuliano, con l’area attigua verso il centro, risultò essere il meno colpito.&lt;br&gt;Rimasero danneggiati l’arco di Augusto, la chiesa dei Francescani, il ponte di Tiberio; la cattedrale divenne inagibile e così pure gran parte delle altre chiese cittadine: la chiesa dei Teatini, la chiesa dei Minori Conventuali, la chiesa di S.Michele in Foro, la chiesa di S.Innocenzo, la chiesa di S.Bartolomeo. Le tre cappelle maggiori, gotiche, di S.Maria in Acumine crollarono. La chiesa parrocchiale di S.Maria in Corte crollò in parecchi punti e rimase impraticabile con gli edifici parrocchiali annessi. Lesioni e crolli parziali subirono anche le chiese di S.Giovanni Battista, di S.Gaudenzio, dei Canonici Lateranensi, dei Celestini, dei Benedettini, di S.Francesco Saverio (annessa al seminario), della confraternita di S.Giacomo, della confraternita dei Ss.Sebastiano e Giacomo, della confratenita dello Spasimo, della confraternita di S.Maria del Suffragio, della confraternita di S.Stefano, delle monache di S.Eufemia, delle canonichesse di S.Sebastiano. Quasi tutte le altre chiese subirono comunque qualche danno, ad eccezione delle chiese di S.Tommaso, di S.Croce Vecchia, di S.Vitale, di S.Gregorio, di S.Agostino e poche altre.&lt;br&gt;Anche i conventi risultarono danneggiati in modo più o meno grave. Tra quelli più seriamente compromessi sono ricordati i seguenti: dei Carmelitani, degli Agostiniani, dei Canonici Lateranensi, dei Teatini, dei Minori Conventuali, dei Serviti, dei Celestini, dei Bernardoni, dei Benedettini, dei Casinensi di S.Giuliano, l’ospizio degli Olivetani e i monasteri di S.Eufemia, S.Chiara, S.Sebastiano, Sacro Cuore di Gesù.&lt;br&gt;I campanili o crollarono del tutto, come quello di S.Giuliano, o rimasero diroccati, come quello del Sacro Cuore, oppure riportarono crepe e fenditure, come quelli di S.Domenico, S.Francesco, dei Ss.Giovanni e Paolo e delle monache di S.Matteo.&lt;br&gt;Il palazzo del vescovo e il palazzo del governatore rimasero pressoché inabitabili; il palazzo comunale riportò danni all’interno. Danni sia all’interno sia all’esterno riportarono i palazzi nobiliari del marchese Belmonti, posto lungo il corso principale, e delle famiglie Bianchelli, Ricciardelli, Cima, Martinelli, Battaglini, Tingoli e Garampi.&lt;br&gt;Per quanto riguarda il bargellato, cioè i centri della cintura riminese, esso comprendeva all’incirca gli attuali 23 centri di Bellaria, Bordonchio, Casalecchio, Celle, Cerreto, Corpolò, Il Crocifisso, Riccione, San Fortunato, San Giovanni Battista fuori Borgo, San Lorenzo in Monte, San Lorenzo in Strada, San Martino Monte l’Abate, San Martino in Riparotta, San Martino in Venti, San Paolo, San Salvatore, San Vito, Santa Cristina, Santa Giustina, Sant’Aquilina, Spadarolo e Vergiano.&lt;br&gt;Gli edifici di questi paesi, che la perizia Valadier calcola cumulativamente in 1594, furono danneggiati secondo percentuali che variano dal 100% di Casalecchio, Celle, Corpolò, San Fortunato, San Giovanni Battista fuori Borgo, San Lorenzo in Monte, San Martino Monte l’Abate, San Martino in Venti e Spadarolo al 34% di Bellaria.&lt;br&gt;Nel territorio di Rimini erano compresi alcuni castelli (paesi fortificati) delle prime balze appenniniche identificabili negli attuali 28 centri di: Agello, Albereto, Bordonchio, Casalecchio, Castelleale, Cattolica, Cerasolo, Cerreto, Cevolabbate, Coriano, Croce, Gemmano, Marazzano, Meleto, Misano Monte, Monte Colombo, Monte Tauro, Montegridolfo, Morciano di Romagna, Mulazzano, Onferno, Passano, Saludecio, San Clemente, San Patrignano, San Savino, Sant’Andrea in Besanigo, Sant’Andrea in Casale.&lt;br&gt;Castelleale, Coriano, Marazzano, Onferno, Albereto e Sant’Andrea in Besanigo riportarono danni al 100% degli edifici; gli altri subirono danni in percentuali comprese tra il 97% di Morciano e il 50% di Monte Colombo.&lt;br&gt;Vi furono danni anche a Cesena: caddero camini; riportarono danni la torre del vescovato e la torre di casa Locatelli (detta torre Tiberti), che furono demolite nel marzo successivo. La chiesa dei Celestini riportò lesioni e fenditure.&lt;br&gt;L’area di risentimento risulta molto estesa, compresa tra l’area marchigiana verso sud e la costa adriatica fino a Trieste verso nord.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Tutte le fonti riportano che la scossa principale accadde il 25 dicembre 1786 alle 1 GMT ca. (tra le ore 8 e 3/4 e le 9 della notte tra il 24 e il 25, secondo l’uso orario "all’italiana"); durò circa 20 secondi $(070687)$. A Cesena fu avvertita una seconda scossa circa un’ora dopo la prima $(090440)$. Fu preceduta da leggere scosse, che non causarono danni, alle 4.05 e 5.05 GMT ca. (ore 12 e 13 italiane) del giorno precedente; altre fonti ricordano una scossa di avvertimento alle 6.05 ca. (ore 14 italiane) $(395423,070688)$. Nei giorni successivi, le fonti ricordano un susseguirsi di leggere scosse di assestamento.&lt;br&gt;Le scosse continuarono anche nel mese di gennaio $(095221,060403)$. In particolare sono ricordate le seguenti scosse:&lt;br&gt;26 dicembre una scossa di prima mattina $(395415)$; due scosse secondo un’altra fonte $(070688)$.&lt;br&gt;5 gennaio, a Cesena alle ore 22.15 GMT ca. (6 italiane) $(395415)$&lt;br&gt;31 dicembre nella notte $(395415)$&lt;br&gt;31 gennaio alle 22.45 GMT ca. (ore 6 italiane) $(395415)$&lt;br&gt;A Cesena si registrarono leggere scosse nei mesi di aprile, maggio e giugno $(395415)$, dato confermato da un’altra fonte secondo la quale le scosse continuarono fino alla primavera successiva $(470103)$.</sequence>
    </effects>
  </Comments>
</Quake>
