<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1117 01 03</data_label>
      <time_label>15:15</time_label>
      <earthquakelocation>Veronese</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Lo studio di questa sequenza costituisce un caso storiografico di rilevante portata, trattandosi dell’evento sismico più forte dell’Italia settentrionale. La base informativa deriva da un consistente corpus di fonti scritte, formato da:&lt;br&gt;&#13;
a) 128 fonti memorialistiche (annali monastici, cronache, “notulae”, calendari liturgici), di cui 69 primarie e 59 secondarie;&lt;br&gt;&#13;
b) 17 documenti (pergamene in atti giudiziari, libri di conti, cartolari monastici);&lt;br&gt;&#13;
c) 18 epigrafi, di cui 4 con riferimento diretto al terremoto, e 14 ad esso riconducibili attraverso la data di ricostruzioni o riconsacrazione;&lt;br&gt;&#13;
d) è stata presa in esame anche la letteratura prodotta dagli astorici dell’arte, selezionando casi che sono stati ritenuti ben supportati da considerazioni storiche o analisi archeologiche.&lt;br&gt;&#13;
Lo studio, che ha avuto diverse fasi di approfondimento a partire dai primi lavori del 1983, ha permesso di individuare due terremoti, avvenuti alla distanza di circa 9-11 ore, di cui il secondo più violento del primo. Il primo terremoto avvenne nella notte fra il 2 e il 3 gennaio 1117 prima del sorgere del sole (circa le ore 7:30 GMT in quel periodo dell’anno); il secondo, più forte, nel primo pomeriggio (circa alle ore 15:15 GMT) dello stesso 3 gennaio. Entrambi i terremoti sono ricordati con notevole precisione dalle fonti, ovviamente entro i riferimenti cronologici del tempo.&lt;br&gt;&#13;
Si può ragionevolmente ritenere che il primo terremoto abbia riguardato prevalentemente le regioni dell’odierna Germania meridionale e dell’Austria nord-occidentale, poiché queste sono le aree alle quali si riferiscono le fonti compilate a Disibodenberg, Freising, Salzburg, Augsburg, Costanza, St-Blasien, Zwiefalten e Melk per quanto riguarda il terremoto sentito nella notte; mentre nessuna delle fonti di area italiana (con la sola eccezione di Pisa) menziona riferimenti orari in questo contesto (per il dettaglio degli effetti in area transalpina si veda Guidoboni et al. 2005 $(091412)$).&lt;br&gt;&#13;
Il secondo terremoto, ossia quello avvenuto nel pomeriggio del 3 gennaio 1117, colpì il Veronese, in particolare la bassa pianura lungo il corso dell’Adige, causò danni in un’estesa area della Pianura Padana, comprendente il Veneto, parte della Lombardia e l’Emilia settentrionale. Gli effetti di questo terremoto si estesero anche a nord delle Alpi, con danni leggeri a Bamberga (Germania).&lt;br&gt;&#13;
&lt;br&gt;&#13;
Datazione dell’evento sismico. La maggior parte delle fonti coeve data il terremoto al 3 gennaio 1117. Per indicare il giorno, le fonti usano svariate espressioni: “quarta feria”, cioè mercoledì (il 3 gennaio 1117 cadeva infatti in quel giorno della settimana), giorno che coincideva con “l’ottava di S.Giovanni evangelista”, cioè l’ottavo giorno dopo la festa di quel santo che cadeva il 27 dicembre; oppure la vigilia della festa di S.Rigoberto, che ricorreva il 4 gennaio. In molte fonti il giorno del terremoto è ricordato con l’uso medievale, desunto dalla cultura classica latina, di contare i primi giorni del mese dalle “none” che in gennaio cadevano il giorno 5: “3 nonas”, contando a ritroso secondo l’uso antico, corrisponde al 3 gennaio. In alcune fonti di area italiana è indicato l’anno 1116: queste fonti utilizzano infatti lo stile di datazione veneto, con inizio dell’anno al primo marzo, oppure lo stile dell’Incarnazione, con inizio dell’anno al 25 marzo, quindi il terremoto risulta retrodatato.&lt;br&gt;&#13;
Le indicazioni orarie dei due terremoti sono state un problema a sé. Una parte delle fonti segnala in modo generico che il primo avvenne in una fascia oraria in cui vi era ancora buio (“noctem”; “semel in nocte”), cioè all’arco di tempo compreso tra il tramonto del 2 gennaio e l’alba del 3 gennaio.&lt;br&gt;&#13;
L’analisi testuale di vari annali monastici permette di restringere in parte questa indeterminazione: gli “Annales S.Stephani Frisingensis” $(090064)$ precisano che il terremoto avvenne “di notte prima del giorno” (“in nocte ante diem”), espressione che consente di collocare il terremoto già nella notte del 3 gennaio (secondo il sistema odierno di computo del tempo). Gli “Annales S.Blasii in Silva Nigra” $(090098)$ e l’“Auctarium Zwetlenses” $(090184)$, scritti rispettivamente nei monasteri di St-Blasien (Germania) e di Melk (Austria), ricorrono ad una terminologia più inconsueta evocando il canto del gallo: “al canto del gallo” o “dopo il terzo canto del gallo” (“in galli cantu”; “post tertium galli cantum”). Il riferimento al canto del gallo non era una scelta immotivata dei monaci medievali: esso indicava realmente una parte della notte chiamata il “gallicinium”: questo termine risaliva all’antichità romana, ed è riportato anche da Isidoro di Siviglia (VI-VII secolo d.C.) nell’opera “Etymologiarum” (5.31), a proposito delle sette parti in cui questo autore suddivideva la notte. Il “gallicinium” si riferiva alla notte inoltrata o alle ultime ore della notte stessa. Infine, la cronaca intitolata “Casus monasterii Petrishuensis” $(090196)$, scritta nel monastero di Petershausen (nei pressi di Costanza), ricorre all’espressione “nella terza vigilia della notte” (“circa tertiam noctis vigiliam”): anche in questo caso è usato l’antico sistema di origine romana delle “vigiliae”, vale a dire la suddivisione dell’arco cronologico notturno in quattro parti, sulla base dei turni di guardia nei campi militari. Tenendo conto del periodo dell’anno – inizio di gennaio – e della latitudine, possiamo assumere che l’espressione usata delimiti l’intervallo orario tra la mezzanotte e le prime tre-quattro ore della notte del 3 gennaio, quindi un arco di tempo congruente con quello al quale si riferisce il “gallicinium”.&lt;br&gt;&#13;
Il secondo terremoto, più forte, avvenne nelle ore pomeridiane, circa tra le 14:00 e le 15:30 GMT. A questa fascia oraria possono essere ricondotte le numerose espressioni che fanno riferimento alle ore “vespertine”, indicanti la fase calante del giorno prima del tramonto. Le fonti che segnalano il secondo terremoto sono più numerose rispetto a quelle che si riferiscono al primo terremoto della notte. Alle fonti di area tedesca e austriaca si aggiungono anche fonti di area italiana, francese e boema. Anche per questo terremoto alcune fonti usano espressioni molto generiche: “di giorno” (“die”; “diem”; o “semel in die”), in particolare le stesse fonti che avevano utilizzato analoghe generiche indicazioni per il terremoto della notte (“Annales S.Disibodi” $(090094)$; “Annales S.Rudberti Salisburgensis” $(090189)$; Heimo, “Chronographia” $(090191)$; “Annales Zwifaltenses” $(090193)$). Gran parte delle fonti convergono nell’indicare l’ora dei vespri, con parole simili anche se non del tutto identiche (“ad vesperas”; “ad vesperum”; “hora vespertina”; “in hora vespera”; “hora vesperarum”; “hora iam vespertinali”; “advesperascente die”), elemento questo che molto probabilmente attesta la reciproca indipendenze delle fonti stesse; o poco prima o poco dopo i vespri stessi (“ante vesperam”; “post vesperas”). I vespri erano una preghiera che si recitava verso l’ora undicesima, proprio come riporta la cronaca intitolata “Casus monasterii Petrishuensis” $(090196)$. La “Chronica S.Petri Erfordensis” $(090277)$ ricorre ad un riferimento astronomico indicando che il terremoto avvenne “prima del tramonto del sole” (“ante solis occasum”). Gli “Annales S.Blasii in Silva Nigra” $(090098)$ indicano “l’ora nona” (“ad nonam”), utilizzando una delle ore canoniche, che si riferiva ad un arco di tempo che, tenendo conto del periodo dell’anno e delle coordinate del luogo (St-Blasien), era compreso circa tra le 12:15 e le 14:35 (ora locale, circa tra le 11:45 e le 13:55 GMT). Altre due fonti, l’“Auctarium Zwetlenses” $(090184)$ e la cronaca “Casus monasterii Petrishuensis” $(090196)$ scritte rispettivamente a Melk (Austria) e a Petershausen (nei pressi di Costanza), sono più precise e indicano rispettivamente l’ora decima (“hora quasi decima”) e l’ora undicesima (“undecima fere hora”). Quest’ultimo orario (circa le 15:50 ora locale, circa le 15:15 GMT), più convergente con le indicazioni della maggioranza delle fonti che rimandano al vespro, fornisce probabilmente l’attestazione più precisa che si può assumere come ora di riferimento per il terremoto del tardo pomeriggio del 3 gennaio 1117.&lt;br&gt;&#13;
La durata della sequenza sismica percepita si aggira, secondo le fonti, fra i 30 e i 40 giorni.&lt;br&gt;&#13;
&lt;br&gt;&#13;
Effetti in area italiana.&lt;br&gt;&#13;
Le fonti memorialistiche coeve (annali e cronache) fanno riferimento ad alcune città colpite in area italiana: Verona, Brescia, Parma, Venezia. Verona risulta concordemente la città più danneggiata. A queste indicazioni delle fonti memorialistiche, si aggiungono i riferimenti a piccole comunità del Veneto e della Lombardia, contenuti in documenti giuridici, in cui il terremoto del 1117 è menzionato da testi come data di riferimento; inoltre hanno fornito indicazioni su singoli edifici le epigrafi.&lt;br&gt;&#13;
Sono attestati crolli parziali nelle chiese cattedrali di Cremona, Padova, Vicenza, Piacenza e Parma, e nell’abbazia di Nonantola. Per l’Appennino non si hanno dati, in quanto mancavano centri culturali importanti in grado di produrre informazioni.&lt;br&gt;&#13;
Effetti nelle singole località.&lt;br&gt;&#13;
Verona fu la città maggiormente colpita e per la quale restano attestazioni sicure di danni gravi e diffusi. Risultarono danneggiati i seguenti edifici: l’Arena (antico anfiteatro), e, secondo la letteratura degli storici dell’arte, oggi in parte revisionata: la chiesa di S.Zeno, S.Fermo Maggiore, S.Fermo Minore in Braida, S.Maria in Organo, S.Lorenzo, S.Trinità, SS.Apostoli, S.Elena, S.Giovanni in Fonte, S.Giovanni in Valle, S.Stefano, S.Eufemia, S.Giorgio in Braida, S.Procolo, S.Pietro in Castello, la cattedrale.&lt;br&gt;&#13;
A Ronco all’Adige (Verona), un documento attesta gravi danni alla chiesa di S.Maria, consistenti in crolli di ampie parti della costruzione, tanto che non fu più ricostruita.&lt;br&gt;&#13;
A Cremona crollò la parte absidale della cattedrale. A Costozza (Vicenza), un’epigrafe, forse del XIV secolo, posta alla base del campanile della chiesa di S.Mauro, ricorda la data del 1117 assieme ad altre (1223 e 1348). È ragionevole ritenere che il ricordo del 1117 si riferisca a un danno subito dal campanile stesso, che presenta diverse fasi di costruzione.&lt;br&gt;&#13;
A Nonantola (Modena), secondo la grande iscrizione nell’architrave del portale, fu danneggiata la chiesa abbaziale di S.Silvestro: crollarono probabilmente le capriate. Ma dalle analisi archeologiche recenti il danno sembra molto più esteso.&lt;br&gt;&#13;
A Padova, nel duomo dedicato a S.Maria Assunta, crollò gran parte del soffitto in legno. La basilica di S.Giustina subì danni molto gravi tanto che fu necessario sostituirla con un nuovo edificio. A Parma è ricordato il crollo di gran parte della cattedrale (duomo) dedicata a S.Maria Assunta. Analisi architettoniche condotte da Quintavalle (1974) $(040950)$ hanno tuttavia corretto l’ipotesi di un crollo generale della cattedrale, limitando i danni al tiburio.&lt;br&gt;&#13;
Per Piacenza l’indicazione dei danni all’antica cattedrale di S.Giustina o addirittura del suo crollo totale è contenuta nella storiografia cittadina successiva, ma non è attestata da documenti. L’epigrafe di fondazione della chiesa del 1122 non prova che l’edificio ne sostituisse uno precedente rovinato dal terremoto. Forse fu danneggiata la chiesa di S.Antonino, come sembra di poter dedurre dai libri di conti di alcuni anni dopo. Tuttavia diversi documenti del XII secolo attestano che questo terremoto rappresentò un evento determinante nella memoria delle comunità locali di quest’area, tanto che la data 1117 fu usata da testi in atti giudiziari per datare ricordi personali ordinati in anteriori o posteriori al terremoto stesso.&lt;br&gt;&#13;
Per Serle e suo territorio (prov. Brescia) il terremoto, come elemento di datazione, è menzionato in processi per alcune controversie sorte fra gli abati del monastero di S.Pietro in Monte Ursino e alcuni proprietari.&lt;br&gt;&#13;
Per Milano, le fonti coeve definiscono il terremoto “molto forte” (“ingens”). Un cronista dell’inizio del XIII secolo riferisce del crollo di una torre. Secondo Cecchi (1994) $(091298)$, la basilica di S.Lorenzo Maggiore fu fortemente lesionato dal terremoto. In base ai rilievi sulla struttura dell’edificio, Cecchi (1994) ritiene che la torre di sud-est fu lesionata in modo così rilevante da dover essere ricostruita; le torri di sud-ovest e di nord-ovest furono capitozzate; la torre di nord-est rimase sostanzialmente integra, ma fortemente lesionata. Inoltre, l’atrio della cappella di S.Aquilino fu molto probabilmente danneggiato, se non altro per il crollo delle torri contigue. Le murature perimetrali subirono danni gravissimi ma non irreparabili; anche la cupola rimase probabilmente fortemente lesionata e in precarie condizioni di stabilità.&lt;br&gt;&#13;
A San Faustino (nei pressi di Rubiera, prov. Reggio Emilia) un’epigrafe mutila, attribuita alla chiesa dei Ss.Faustino e Giovita, alla luce di una possibile integrazione – in base a deduzioni di ordine metrico – permette di supporre un restauro delle strutture dell’edificio alla fine del 1117.&lt;br&gt;&#13;
A Faenza il campanile della cattedrale e la stessa cattedrale subirono delle lesioni. Questa informazione va tuttavia accolta con cautela per un problema cronologico che presenta la fonte che attesta il terremoto. Si tratta del “Chronicon Faventinum” di Tolosano, che fu canonico della cattedrale di Faenza tra la fine del XII e l’inizio del XIII secolo. La notizia del terremoto è riportata sotto l’anno 1142 (“MCXLII”): Alexandre (1990, p.103) $(093071)$ ha ipotizzato che possa trattarsi del 1117. Si può ritenere infatti che il copista potrebbe aver commesso un banale errore nella trascrizione della data, basta infatti trasformare la lettera L in V per ottenere 1117 (“MCXVII”). I sei codici che costituiscono la tradizione manoscritta dell’opera di Tolosano sono tutti difettosi e talvolta piuttosto imprecisi.&lt;br&gt;&#13;
Per quanto riguarda Ferrara, Brescia e Monza, le fonti qualificano il terremoto come “grandissimo” (“maximus”) e “grande” (“magnus”), ma senza menzionare danni.&lt;br&gt;&#13;
Per Venezia, il terremoto è definito “assai terribile”, ma non sono attestati danni specifici in città, se non l’incendio di due chiese, probabilmente non correlato col terremoto.&lt;br&gt;&#13;
Valle tridentina. Ottone di Frisinga, vescovo di quella città tra il 1138 e il 1158, afferma nella sua cronaca (p.330) che ancora ai suoi tempi, intorno al 1143-1146, si potevano osservare i danni di un terremoto lungo la Valle tridentina. Nel XII secolo questa espressione individuava la valle dell’Adige, da Salorno (a metà strada fra Trento e Bolzano) alla chiusa di Ceraino, circa 30 km a nord di Verona. Ottone di Frisinga non data in modo esplicito il terremoto. Il passo, datato al 1117 da Hofmeister (1912), il curatore della cronaca di Ottone per i “Monumenta Germaniae Historica”, è inserito in un contesto in cui si susseguono notizie in ordine non strettamente cronologico. La notizia del terremoto è preceduta da avvenimenti databili al 1119, 1118, 1121. Gli insediamenti danneggiati, e forse caduti in rovina, ai quali si riferisce Ottone di Frisinga, potevano essere alcuni piccoli castelli di guardia della valle dell’Adige. Le informazioni fornite da Ottone devono essere valutate con cautela. Infatti, la via del Brennero che Ottone percorse almeno quattro volte, tra il 1141 e il 1146, attraversa ampie zone erosive e soggette a frane fra cui l’area nota come i “Lavini di Marco” (tra Rovereto e Serravalle all’Adige, sulla riva sinistra del fiume Adige), che la geologia odierna interpreta come un gruppo di frane complesso databile a circa 1300 anni fa (Orombelli e Sauro 1988; Sauro e Zampieri 2001 $(091299,091300)$). Inoltre, si deve rammentare che la “Valle tridentina” era stata colpita da un distruttivo terremoto nel 1046 (si veda la scheda relativa): così non si può escludere che all’epoca di Ottone di Frisinga si vedessero ancora le rovine di molti piccoli castelli non più ricostruiti.&lt;br&gt;&#13;
In una deposizione testimoniale databile approssimativamente agli anni 1160-1168, il prete Albino di Torcello (Venezia) accenna al fatto che andò ad abitare a Caresana (prov. Vercelli) “prima del terremoto”. In base a questa indicazione si può desumere che il terremoto fosse stato per decenni un evento assai noto per le società del tempo.&lt;br&gt;&#13;
&lt;br&gt;&#13;
Per cercare di mettere a fuoco l’area dei danni, è stata utilizzata anche la letteratura degli storici dell'arte, selezionando i casi più argomentati o sostenuti da analisi archeologiche. Questo tipo di informazioni ha permesso di classificare altre 22 località, di cui 16 si trovano in provincia di Verona; le altre sono localizzate in Emilia, nel bresciano e in Veneto. Per tutte queste 22 località, sia le epigrafi sia gli studi utilizzati fanno riferimento soprattutto a lavori di ricostruzione di singoli grandi edifici religiosi. Per la classificazione della gravità e della tipologia di questi danni ipotizzati riguardanti un singolo edificio ecclesiastico si è fatto uso di una scala convenzionale di danno (A, B, C, D), corrispondente in ordine decrescente di severità, dal grado IX al VI-VII (MCS). Il grado attribuito, quindi, è quello “supposto” per il sito.&lt;br&gt;&#13;
Un’epigrafe del 1143 attesta lavori di ricostruzione della chiesa di S.Michele, detta anche Madonna di Stra, a Belfiore (prov. Verona), con i nomi dei costruttori. La parte più bassa dell’edificio fu probabilmente danneggiata dal terremoto.&lt;br&gt;&#13;
Un’epigrafe del 1161 sull’architrave della chiesa di S.Pietro in Cantalovo a Bevilacqua (prov. Verona) ricorda la ricostruzione (o il restauro) dell’edificio.&lt;br&gt;&#13;
La chiesa di S.Maria, a Bonavigo (prov. Verona), databile alla prima metà del XII secolo, è un edificio molto manomesso, l’abside principale è stata demolita, mentre quelle laterali sono comprese nello spessore del muro.&lt;br&gt;&#13;
Il crollo di parte della chiesa di S.Zeno, a Cerea (prov. Verona), nel 1117 è stato ipotizzato dallo storico Bresciani (1957) $(040936)$. Per la chiesa di S.Maria, a Cisano (prov. Verona), Arslan (1939) $(380009)$ ha ipotizzato una ricostruzione dell’edificio dopo il terremoto del 1117.&lt;br&gt;&#13;
Un’epigrafe, di controversa datazione, attesta lavori di rifacimento alla chiesa di S.Maria Maggiore, a Gazzo Veronese (prov. Verona). Nell’epigrafe è citato Lotario che, secondo Porter (1917) $(080031)$, è da identificare con l’imperatore Lotario (1125-1137). Da Lisca (1941) $(380002)$ ritiene invece che il Lotario citato sia del IX secolo, per cui l’epigrafe non avrebbe alcuna relazione col periodo della ricostruzione dell’edificio dopo il 1117.&lt;br&gt;&#13;
A Isola della Scala (prov. Verona), due epigrafi permettono di formulare ipotesi di restauri a queste due costruzioni: la prima, del 1126, è posta sulla facciata della chiesa parrocchiale della Bastia, unica struttura romanica dell’edificio; la seconda del 1130, si trova base del campanile dell’abbazia.&lt;br&gt;&#13;
Analisi archeologiche e stratigrafiche sulla pieve di S.Zeno, a Lonato (prov. Brescia), hanno evidenziato due fasi costruttive. La cesura riguarda circa la seconda metà del XII secolo: sembra possibile ipotizzare un crollo o un danno grave dell’abside in relazione col terremoto del 1117.&lt;br&gt;&#13;
La chiesa della Madonnina, Marcellise (prov. Verona), fu consacrata nell’anno 1100. Rifacimenti dell’edificio sono databili alla prima metà del XII. Danni alla chiesa di S.Lorenzo, a Pescantina (prov. Verona), sono stati ipotizzati da storici dell’arte in base a rifacimenti databili al 1130 (Arslan 1943; Vezza 1965) $(040933,040929)$.&lt;br&gt;&#13;
Un’epigrafe nella chiesa di S.Martino, a Piove di Sacco (Padova), ricorda la riconsacrazione dell’edificio nel 1129 (Pinton 1891) $(040987)$. Un’epigrafe del 1131 posta sulla parete del campanile dell’abbazia benedettina di S.Pietro Apostolo, in frazione Villanova, a San Bonifacio (prov. Verona), attesta la ricostruzione dell’edificio. La struttura attuale della chiesa di S.Floriano, a San Floriano (prov. Verona), è databile ai rifacimenti del secondo-terzo decennio del XII secolo (Arslan 1939; Marchesini 1980) $(380009,040939)$.&lt;br&gt;&#13;
La chiesa di S.Giorgio, a San Giorgio (prov. Verona), è un edificio di fondazione anteriore al XII secolo e senza alcuna fase di costruzione successiva (Porter 1917; Arslan 1939; D’Arcais 1981a-b; De Angelis-d’Ossat 1982) $(080031,380009,040914,040915,040978)$. Da Lisca (1924) $(040943)$ ritiene invece di individuare nell’abside una struttura del XIII secolo, sulla base delle malte utilizzate.&lt;br&gt;&#13;
Un’epigrafe, che reca la data 1117, posta all’estremità della navata della chiesa di S.Salvaro, a San Pietro (nei pressi di Legnago, prov. Verona), sembra attribuire la dedicazione dell’edificio a Matilde di Canossa (morta nel 1115). L’epigrafe appare chiaramente posteriore al XII secolo; singolare la coincidenza della data con quella del terremoto, considerando che la chiesa è quasi concordemente datata al periodo immediatamente successivo al terremoto (1120-1130). L’epigrafe datata 1117 permette di considerare questa data significativa per la storia dell’edificio.&lt;br&gt;&#13;
Nella chiesa di S.Pietro, a San Pietro in Valle (prov. Verona), si notano rifacimenti alla sommità del tiburio databili alla seconda metà del XII secolo. La chiesa dei Ss.Filippo e Giacomo, a Scardevara (prov. Verona), presenta rifacimenti databili tra il 1120 e il 1140 (Arslan 1943; Romanini 1964) $(040933,040970)$.&lt;br&gt;&#13;
Nella chiesa di S.Andrea, a Sommacampagna (prov. Verona), secondo Arslan (1943) $(040933)$, la zona della calotta appare chiaramente ricostruita entro la prima metà del XII secolo. Questa particolare situazione, consente di inserire, sia pure in via ipotetica, questa chiesa nell’area di danneggiamento.&lt;br&gt;&#13;
Nella basilica dei Ss.Felice e Fortunato, a Vicenza, notevoli lavori di decorazione e grandi alterazioni furono apportati all’edificio nella seconda metà del XII secolo (Porter 1917; La Basilica dei Santi Felice e Fortunato 1972) $(080031,510067)$.&lt;br&gt;&#13;
Berzolla e Siboni (1966) $(040992)$ trovano la chiesa di S.Giovanni, a Vigolo Marchese (prov. Piacenza), stilisticamente diversa dal battistero e ipotizzano che sia una ricostruzione avvenuta a causa del terremoto del 1117. Ciò sarebbe deducibile dal fatto che gli scavi sotto il presbiterio (1918) hanno evidenziato la presenza di un edificio a un metro più in basso del piano attuale. Poiché il battistero era anch’esso un metro più in basso del livello del terreno, i due autori hanno dedotto che l’edificio attuale sia una ricostruzione forse del XII secolo.&lt;br&gt;&#13;
Danni alla chiesa di S.Maria, a Carpi (prov. Modena), sono ipotizzati in base ai rifacimenti della chiesa nei primi decenni del XII secolo. La chiesa dell’Assunzione di Castell’Arquato (prov. Piacenza) fu danneggiata (o demolita) dopo il terremoto del 1117.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; Nelle fonti cronachistiche coeve il periodo sismico ebbe una durata variabile da 40 giorni $(090219)$ a 30 giorni $(090355)$; sono comunque ben riconoscibili due scosse: 2/3 gennaio, fonti di area germanica attestano una prima scossa senza specificare l’ora, ma in periodo notte/alba, per cui può oscillare sul 3 gennaio $(090188,010055,090365)$. La scossa del 3 gennaio, ai vespri, vale a dire tra le 14 e le 15,30 GMT, secondo alcune autorevoli testimonianze $(010200,090236,090277,090352)$.</sequence>
    </effects>
  </Comments>
</Quake>
