<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1348 01 25</data_label>
      <time_label>15:30</time_label>
      <earthquakelocation>Carinzia</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il 25 gennaio 1348, tra le ore 15 e le 16 GMT (circa le ore 16 e le 17 ore locali) una scossa devastante colpì la Carinzia meridionale (Austria), causando la distruzione pressoché totale di numerosi borghi fortificati, castelli e villaggi delle valli dei fiumi Gail, Drau e Glan e delle aree di Villach e Feldkirchen. Furono inoltre completamente distrutti alcuni insediamenti della Carinzia orientale. I massimi danni furono concentrati nella bassa valle del fiume Gail, dove alle distruzioni del terremoto si aggiunsero gli effetti dell’esondazione del fiume causata da una frana attivata dal terremoto stesso sul monte Dobratsch, presso Arnoldstein. Il principale paese della valle, Arnoldstein, subì il crollo pressoché totale dell’abitato, degli edifici religiosi e delle fortificazioni. Crollarono quasi interamente i vicini castelli e i borghi fortificati di Federaun, Reifnitz, Neuhaus an der Gail, Strassfried e Wasserleonburg; è inoltre attestata la distruzione di numerosi villaggi, di cui le fonti non specificano il nome, molti dei quali furono probabilmente definitivamente abbandonati e mai più ricostruiti.&lt;br&gt;&#13;
Villach e la sua area, alla confluenza dei fiumi Gail e Drau, subirono distruzioni estese: a Villach ci furono diffusi crolli totali di case, chiese, monasteri e fortificazioni, comprese le mura cittadine, con un elevato numero di morti, forse 5000. Crollarono inoltre totalmente le case di alcuni borghi rurali situati fuori dalle mura cittadine; anche per questi insediamenti minori, come per quelli della valle del fiume Gail, si può ipotizzare l’abbandono definitivo. Nei pressi di Villach crollarono i castelli e borghi fortificati di Hochwart e Rosegg. Per Ossiach è attestato il crollo di tutte le case e del monastero benedettino. Nell’alta valle del fiume Gail crollarono pressoché totalmente le località di Mauthen e Oberdrauburg; per l’alta valle del fiume Drau è invece attestato il crollo del castello di Ortenburg.&lt;br&gt;&#13;
Le fonti ricordano, inoltre, crolli in località situate nelle valli a est di Villach, fino ai confini della Carinzia con la Stiria. A Feldkirchen crollarono le case e un monastero; più a est crollò pressoché totalmente il borgo fortificato di Liemberg. Nella bassa valle del fiume Drau crollarono i borghi fortificati di Hollenburg, Wildenstein e Sankt Peter am Wallersberg.&lt;br&gt;&#13;
Non sono attestati danni più a nord di quest’ultima località. Molte fonti, specie quelle di area germanica, insistono sulla gravità degli effetti del terremoto a nord-est e a sud-est della Carinzia, in Stiria e in Carniola (nell’odierna Slovenia): tali fonti sostengono che queste due regioni subirono le stesse distruzioni della Carinzia. Tuttavia, almeno in questa fase della ricerca, tra i toponimi localizzati, nessuno si trova in Stiria e Carniola. A nord dell’area dei maggiori danni il terremoto fu sentito fino in Moravia e Baviera, a Monaco (München), Freising e Regensburg, e a nord-ovest fino in Alsazia, a Strasbourg.&lt;br&gt;&#13;
In Italia l’area più danneggiata fu quella a ridosso dell’arco alpino che divide la Carinzia dal Friuli. In quest’area, fu pressoché totalmente distrutta Paluzza. In Carnia, Tolmezzo e Gemona del Friuli subirono crolli molto estesi a gran parte delle case e all’edilizia ecclesiastica. A San Daniele del Friuli ci furono crolli diffusi. A Venzone crollarono molte case e fu danneggiato il duomo. A Udine sono attestati crolli di case e la caduta di parte del palazzo patriarcale. Alcuni dei numerosi castelli e borghi fortificati di area friulana crollarono del tutto o in gran parte. Aquileia subì danni gravi: l’antica basilica crollò in gran parte. Pordenone e Sacile subirono danni minori.&lt;br&gt;&#13;
Anche nell’arco alpino compreso tra Trentino-Alto Adige e alto Veneto ci furono danni: a Bolzano crollarono 10 case, e furono lesionate due torri, il tetto di una chiesa e il suo campanile; a Trento crollarono molte case.&lt;br&gt;&#13;
Il terremoto colpì fortemente anche l’area veneta posta a sud dell’area dei maggiori effetti. In particolare, a Venezia ci furono crolli di case e di camini e furono danneggiate diverse chiese; a Padova, crollarono alcune vecchie case. Danni, assai probabilmente riconducibili al terremoto, ci furono anche a Treviso, Mestre e Noale.&lt;br&gt;&#13;
Il terremoto è ricordato, con forte risentimento, ma senza danni in numerose località italiane, fra cui Verona, dove la gente fuggì in preda al panico, Vicenza, Mantova, Bologna, Ferrara, Reggio Emilia, Piacenza e Pisa.&lt;br&gt;&#13;
Durata e cronologia delle scosse. Il terremoto del 25 gennaio 1348 avvenne tra le ore 15 e le 16 GMT (ossia 16 e 17 ora locale). A questo lasso di tempo riconducono infatti le varie espressioni usate dalle fonti: nella maggior parte il riferimento è all’ora dei vespri (“sole lucescente et claro existente usque post pulsum vesperarum”; “hora fere vespertina”; “cerca ora de bespero”; “a hora de vesparo”; “hora vesperarum”; “in sull’ora del vespero”; “in vesperis”). È anche indicato il tramonto del sole (“ad occasum die”) e, in un caso, il conteggio delle ore secondo l’uso “all’italiana” (“alla ventitreesima ora”): questo sistema di computo delle ore cominciava a diffondersi in quel periodo.&lt;br&gt;&#13;
Quasi tutte le fonti coeve ricordano genericamente un’unica scossa, ma alcune aggiungono particolari interessanti distinguendo più scosse in sequenza molto ravvicinata. Giovanni da Parma $(320014)$, un autore coevo che al momento del terremoto si trovava a Trento, riferisce di 2 scosse e precisa che prima ci fu una piccola (“parvus”) e subito dopo, quasi senza intervallo di tempo (“quasi sine intervallo aliquo”), una scossa fortissima. Giovanni di Pordenone $(050400)$ ricorda invece che a Pordenone furono sentite 3 scosse consecutive, di intensità progressivamente crescente: la prima debole (“debilis”), la seconda molto forte (“multum magnum”), la terza terribile (“horribilis”).&lt;br&gt;&#13;
Le fonti forniscono informazioni anche sulla durata della scossa più forte, dando indicazioni qualitative sulla base del tempo necessario a recitare determinate preghiere. Secondo Giovanni da Parma $(320014)$, che scriveva da Trento, la forte scossa durò per tre “paternoster” e tre “avemaria” (circa 70 secondi). Quasi coincidente la testimonianza del notaio Antonio Zuvaro $(510001)$, che sentì il terremoto a Padova: egli attesta che la scossa durò per il tempo necessario a leggere distintamente quattro “paternoster” (circa un minuto). Ovviamente questa è solo la percezione umana della lunghezza della scossa; non si può escludere infatti che in questo lasso di tempo si siano susseguite alcune scosse, percepite come un “continuum”.&lt;br&gt;&#13;
Per quanto riguarda le scosse che seguirono quella principale del 25 gennaio, le fonti forniscono informazioni da cui possiamo trarre relativamente pochi dati quantitativi, ma alcuni elementi interessanti per precisare un po’ l’attività sismica in corso. Un dato riportato concordemente da quasi tutte le fonti primarie riguarda il numero elevato e la frequenza delle scosse sentite nel periodo immediatamente successivo alla scossa distruttiva: nel linguaggio scarno delle cronache medievali questo dato è riferito con l’espressione “il terremoto durò”. Secondo Andreas von Regensburg $(455185)$, che si trovava a Villach, il terremoto durò 8 giorni (“das wert acht tag”), riferendosi probabilmente alla sequenza delle scosse più forti. Secondo i coevi “Annales Frisacenses” $(090204)$ nell’area della Carinzia le scosse furono sentite per più di 80 giorni “ininterrottamente”, e, in seguito, meno frequentemente per quasi un anno. Anche in area italiana, in particolare a Venezia, è attestato un periodo di scosse con ricorrenza frequente (40 giorni).&lt;br&gt;&#13;
Informazioni più dettagliate sono disponibili per le scosse sentite a Padova. Il notaio Antonio Zuvaro $(510001)$ ricorda infatti 6 forti scosse avvenute tra febbraio e maggio 1348. Le fonti di area austriaca ricordano una forte scossa anche il 2 febbraio 1349 alle ore 14 GMT circa.&lt;br&gt;&#13;
Questo forte terremoto accadde in concomitanza con le prime avvisaglie della grande epidemia di Peste Nera, che imperversò in Europa, spopolandola in pochi anni di un terzo degli abitanti, e rese lenta e difficoltosa la fase della ricostruzione.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La durata delle scosse è attestata in maniera controversa dalle fonti; nelle cronache veneziane si aggira sui 15 giorni Savina $(500031,700055)$; mentre in alcune fonti tedesche arriva fino 80 giorni.&lt;br&gt;25 gennaio all’ora del vespro (circa le 15 GMT) vi furono due scosse una di seguito all’altra di grande violenza che causò i danni maggiori a Villach e nei castelli circostanti, dalla Carinzia al Friuli, e nelle città dell’area giuliano-veneta; tutte le cronache tedesche e italiane sono concordi in questa datazione $(090325,090064,090386,090185,090204)$.&lt;br&gt;Giovanni da Parma, canonico presente allora a Trento ne equiparò la durata al tempo necessario a recitare tre pater nostro e tre Ave Maria (complessivamente circa un minuto) $(320014,010041)$. Il notaio padovano Zuvaro distinse nettamente due scosse: la prima molto forte durante la funzione della durata di 4 pater noster (poco meno di 50 secondi), fece fuggire tutti dalla chiesa; la seconda dopo circa mezz’ora fu molto flebile della durata di un Ave Maria (8/9 secondi) e lui stesso non l’avvertì $(510001)$.&lt;br&gt;Curtisio ricorda che durò mezz’ora $(780017)$.&lt;br&gt;7 febbraio: il notaio padovano Zuvaro registrò tre scosse a Padova nella notte tra il giovedì e il venerdì; ne annotò anche l’intensità variabile: la prima grande e breve; la seconda lunga e lieve; la terza, sentita circa alla terza ora, corta e lieve $(510001)$.&lt;br&gt;8 febbraio, scossa lieve e breve nella notte avvertita a Padova, circa all’ora nona $(510001,510005)$.&lt;br&gt;12 febbraio: breve scossa avvertita a Padova la mattina $(510001)$.</sequence>
    </effects>
  </Comments>
</Quake>
