<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1975 01 16</data_label>
      <time_label>00:09:45</time_label>
      <earthquakelocation>Stretto di Messina</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 16 gennaio alle ore 0:10 GMT ca.; colpì l’area dello Stretto di Messina, causando danni simili e rilevanti in entrambe le coste della Calabria e della Sicilia. I siti danneggiati furono complessivamente una novantina; danni più gravi si ebbero in 30 paesi, dei quali una decina ubicati sulla costa siciliana e 20 nell’area del comune di Reggio Calabria.&lt;br&gt;A Reggio Calabria gli edifici subirono lesioni in genere leggere; soltanto nel rione Caserta i danni furono gravi e richiesero la demolizione di varie case. Furono riscontrate lesioni diffuse nelle murature esterne degli edifici costruiti dopo il terremoto del 1908 in struttura mista a tralicci di ferro con riempimento di calcestruzzo; leggere lesioni nelle pareti interne e nelle murature esterne nelle costruzioni più recenti in cemento armato. Agli Ospedali riuniti furono riscontrati danni tali da richiedere lo sgombero dei locali e danni meno gravi al Policlinico e agli edifici dell’Ufficio tecnico Erariale, della Corte d’Appello, del Museo Nazionale, dell’Archivio Notarile, di alcune scuole. Nella Chiesa cattolica dei Greci e in quella di San Giorgio al Corso caddero alcuni elementi di decorazione interna e si aprirono lesioni leggere nelle pareti; furono danneggiati la chiesa e il convento dei domenicani; rotture e disfunzioni furono rilevate nelle tubazioni della rete idrica e di quella fognaria. Saltarono alcune linee telefoniche e vi fu una momentanea interruzione nell’erogazione dell’energia elettrica. Complessivamente, circa 450 abitazioni furono lesionate leggermente e 45 gravemente; 40 famiglie rimasero senzatetto.&lt;br&gt;Lesioni profonde alle strutture murarie furono riscontrate anche nelle frazioni di Reggio Calabria e nei paesi dei dintorni, in particolare a Cannavò, Vito Inferiore e Vito Superiore, dove circa 200 edifici furono interamente o parzialmente demoliti, perché in pericolo imminente di crollo. Nei centri della Sicilia nord-orientale i danni furono generalmente più leggeri. A Messina soltanto 3 case, situate nei quartieri di Bisconte e di Camaro S.Luigi, furono giudicate pericolanti. La scossa fu avvertita con intensità minore anche in numerose località delle province di Catanzaro e di Catania.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne alle ore 0:09 GMT del 16 gennaio; una forte replica avvertita alle ore 2:01 GMT causò molto spavento a Reggio Calabria.</sequence>
    </effects>
  </Comments>
</Quake>
