<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1851 08 14</data_label>
      <time_label>14:40</time_label>
      <earthquakelocation>Melfi (PZ)</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il 14 agosto 1851 due scosse distruttive, a distanza di circa un’ora e mezza l’una dall’altra, colpirono la Basilicata settentrionale devastando la regione del monte Vulture. La prima scossa avvenne alle ore 13:24 GMT, fu molto violenta ed ebbe una durata di circa 30 secondi; la seconda (ore 14:50 GMT) fu più breve e di intensità minore.&lt;br&gt;Il terremoto distrusse quasi completamente i paesi di Barile e Melfi, dove crollarono case, edifici pubblici e di culto. A Barile la distruzione fu totale soprattutto nella parte più alta dell’abitato dove cedettero anche gli edifici di costruzione più solida; crollarono il palazzo feudale dei Caracciolo della Torella, le chiese della Madonna delle Grazie e di S.Rocco e, in parte, quella di S.Nicola. A Melfi le abitazioni rimaste in piedi, benché sconquassate e crollanti, furono circa 200, tutte le altre furono distrutte; in particolare, fu raso al suolo il quartiere di S.Lorenzo costituito da abitazioni molto povere e fatiscenti che furono ridotte a un ammasso informe di macerie; crollò in gran parte il duomo, crollarono o furono rese inagibili le chiese del Carmine, di S.Teodoro, S.Nicola, S.Lorenzo, S.Agostino; il castello normanno-svevo di proprietà della famiglia Doria-Pamphilj fu lesionato in modo molto grave.&lt;br&gt;Distruzioni estese a gran parte dell’abitato colpirono anche Rapolla e Rionero in Vulture; l’abbazia di San Michele a Monticchio, sul monte Vulture, fu quasi completamente distrutta, il tetto della chiesa fu sfondato da un masso roccioso franato dalla rupe soprastante. Crolli e gravi lesioni in quasi tutte le abitazioni furono rilevati a Venosa, Atella, Lavello e Ripacandida, in provincia di Potenza.&lt;br&gt;L’area in cui furono riscontrati danni rilevanti agli edifici si estese maggiormente verso nord, in direzione della Capitanata settentrionale, e verso est, in direzione della valle dell’Ofanto, interessando un’ampia area della Puglia fino alla costa adriatica; molto meno verso sud e verso ovest, dove risultò colpita solo una parte limitata dell’Irpinia. Crolli parziali ed estesi dissesti strutturali sono attestati in 10 località, tra cui Ascoli Satriano, Canosa di Puglia, e Rocchetta Sant’Antonio. Danni più leggeri interessarono circa 70 centri abitati, tra cui Avellino, Bari, Foggia e Matera, dove risultarono lievemente lesionati alcuni edifici. La scossa fu forte, ma senza danni, a Napoli, a Salerno e nell’area del Gargano; più leggermente fu sentita in tutta la Campania, nel Salento e fino all’Abruzzo meridionale.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Le due scosse principali furono seguite da una terza scossa alle 22h italiane $(300337)$ e da altre 11 scosse durante la notte; i giorni seguenti furono sensibili 2-3 scosse al giorno di intensità decrescente $(900077)$.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; Le scosse disastrose del 14 agosto 1851, furono precedute da scosse di minore intensità nel giugno dello stesso anno. In particolare, nella notte tra il 7 e l’8 giugno 1851, una scossa sensibile fu avvertita a Melfi, Rionero in Vulture, Barile e Rapolla; il 29 giugno 1851 un’altra scossa, abbastanza forte, fu avvertita a Melfi.&lt;br&gt;Secondo le rilevazioni della Specola Reale di Napoli, la scossa principale avvenuta alle «2h 22m 35s,2 di tempo vero» (13:20 GMT), fu seguita «dopo un’altr’ora ed un terzo» (14:40 GMT) da una replica più leggera $(040116)$. Questa seconda scossa causò ulteriori estesi crolli a Melfi e fu avvertita a Napoli, Avellino, Barletta, Bisceglie, Caserta, Foggia, Portici, Pozzuoli, Santa Maria Capua Vetere; prima di sera fu avvertita una terza scossa e durante la notte altre 11 repliche.&lt;br&gt;Nei giorni seguenti furono sentite 2-3 scosse al giorno di intensità decrescente; le più forti furono avvertite tra il 6 e il 7 settembre e tra il 20 e il 22 ottobre, quando crollò una casa a Rionero in Vulture, il 17 novembre, il 5 e il 29 dicembre e il 29 febbraio 1852 $(000001,300337,900077)$.</sequence>
    </effects>
  </Comments>
</Quake>
