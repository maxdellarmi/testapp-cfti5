<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1457 02 10</data_label>
      <time_label>-</time_label>
      <earthquakelocation>Capua (CE)</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questa sequenza è una delle più devastanti della storia sismica d’Italia e anche una delle meglio documentate. Il corpus delle fonti dirette è imponente e prezioso, formato da 18 documenti di cancellerie reali e papali; 3 rapporti ufficiali; 26 lettere di testimoni, 14 cronache contemporanee prodotte nell’area degli effetti, 2 trattati, 7 epigrafi. L’analisi delle fonti e della localizzazione degli effetti ha reso possibile ipotizzare l’accadimento di più terremoti ravvicinati, che causarono un’estesa area di danni, distinguibile in quattro zone.&lt;br&gt;&#13;
&lt;br&gt;&#13;
Cronologia della sequenza&lt;br&gt;&#13;
Le fonti contemporanee riferiscono di due “picchi” di attività distinti, rispettivamente durante la notte del 4-5 dicembre e nella mattina del 30 dicembre 1456. Per la prima forte scossa ci sono due testimonianze che aiutano a comprendere alcuni aspetti della fisica del fenomeno, e aiutano a spiegare la complessità di questo primo evento.&lt;br&gt;&#13;
Il terremoto del 5 dicembre 1456 avvenuto circa alle 3.00 GMT (le ore 11 in orario “all’italiana”) è ricordato di durata lunghissima. È interessante rilevare che la maggior parte dei testimoni concordano su una durata di oltre 120 secondi. La durata è ovviamente indicata in modi qualitativi differenti, sulla base della lunghezza delle preghiere (come era usuale a quell’epoca): il tempo necessario per recitare due volte il Miserere (“due «miserere» da frati”; “doe fiate «miserere mei Deus»”), una volta e mezza il tempo per recitare lo “In principio erat verbum” (“una volta et meza lo «In principio erat verbum»”); il tempo necessario per recitare 10 volte il Paternoster (“spatium temporis dicendi decies «patrenostri»”).&lt;br&gt;&#13;
A Napoli, Giannozzo Manetti, umanista fiorentino, ospite alla corte di Napoli, è uno dei più autorevoli testimoni: in una lettera alla Signoria di Firenze, datata 8 dicembre 1456, egli ricorda la scossa come un unico movimento violento, continuo e uniforme: “l’enpito nel principio fu grande e forte, colla commuzione delle mura e delle travi, tale e tante, che per affermarlo non pare credibile se nnone a cchi l’avesse veduto o udito; et mantenesi a quel modo sanza intermissione continuo insine al suo fine”. Questa percezione del terremoto è ovviamente del tutto soggettiva, ma conferma con autorevolezza l’indicazione della lunghissima durata del movimento percepito anche da altri testimoni e attestato nelle fonti.&lt;br&gt;&#13;
Altri dettagli sono riportati da un testimone residente a San Germano (odierna Cassino), ossia nell’area esterna rispetto a quella dei danni più gravi: da questa fonte apprendiamo un particolare rilevante, ossia che il terremoto fu percepito chiaramente in tre riprese. Ad affermarlo fu il notaio Angelo Tummolillo, che così ricorda questa percezione: “quando il terremoto cominciò a manifestarsi, la terra vibrava senza interruzione e si sollevava con tutti gli edifici, a volte per poco e a volte di più e sussultando ripetutamente [...] in tale intervallo la terra si mosse e sobbalzò in tre successioni con grandi sussulti” (“qui terremotus quando cepit tremere sine intermissione terra tremebat et sese sublevabat cum omnibus hedificiis, quando paulisper et quando plus et plurimum sublevando [...] inter quod spatium tribus vicibus et insultibus mangnis terra se submovit et insultavit”).&lt;br&gt;&#13;
Questa indicazione ci sembra che possa supportare l’ipotesi di tre terremoti molto ravvicinati, distanziati forse di alcuni secondi.&lt;br&gt;&#13;
Ai terremoti del 5 dicembre seguì un altro forte terremoto il 30 dicembre 1456. Le testimonianze coeve non differenziano gli effetti causati da questi due terremoti, ma dall’analisi delle fonti si ricava l’impressione che abbiano colpito entrambi le stesse località, sebbene in modo assai meno violento del primo evento.&lt;br&gt;&#13;
Alle scosse avvenute circa alle 3.00 GMT del 5 dicembre seguirono repliche non forti. A Napoli i testimoni ricordano due scosse leggere o più genericamente “alcune” sentite soltanto da una parte della popolazione. A San Germano (odierna Cassino), Angelo Tummolillo – il testimone sopra menzionato – ricorda invece nove scosse senza tuttavia indicarne gli effetti. Nei giorni successivi, e per circa una settimana, furono sentite a Napoli da due a quattro scosse al giorno. Di una sola di queste scosse è indicato con precisione l’orario: avvenne alle ore 21:00 GMT (le ore 5 in orario “all’italiana”) del 7 dicembre e fu sentita leggermente. In seguito altre scosse furono sentite a maggiori intervalli e più leggermente. L’unica ricordata con precisione fu sentita a Napoli, senza danni, nella notte tra il 21 e il 22 dicembre.&lt;br&gt;&#13;
Il terremoto del 30 dicembre 1456 avvenne circa alle 8.20 GMT (le ore 16 in orario “all’italiana”). Fu sentito fortemente a San Germano (odierna Cassino) e a Napoli, ma non raggiunse, come si è detto, la violenza del terremoto del 5 dicembre.&lt;br&gt;&#13;
Le scosse continuarono con una certa frequenza per tutto il mese di gennaio 1457. L’unico terremoto ricordato con precisione avvenne nella notte tra l’8 e il 9 gennaio e causò qualche nuovo danno a Napoli. Scosse frequenti ma molto leggere sono ricordate ancora nei primi giorni di febbraio 1457: una di queste, avvenuta nella notte tra il 10 e l’11 febbraio, a Capua fece cadere tre case, probabilmente già lesionate; fu probabilmente sentito anche a Napoli.&lt;br&gt;&#13;
Nei mesi successivi, le scosse furono sentite più raramente fino al maggio 1457.&lt;br&gt;&#13;
&lt;br&gt;&#13;
In sintesi: sulla base della ricerca sviluppata in Guidoboni e Ferrari (Rapporto SGA-INGV 255/03, 2004) e delle conseguenti considerazioni geologiche di Fracassi e Valensise (2004) è stato possibile individuare quattro aree di danno, ipotizzando una corrispondenza con quattro aree epicentrali, così individuate da nord a sud:&lt;br&gt;&#13;
1. l’alta valle del fiume Pescara, nella zona di Tocco da Casauria, Torre de’ Passeri e Popoli;&lt;br&gt;&#13;
2. a nord dei monti del Matese, nella zona di Bojano e Isernia;&lt;br&gt;&#13;
3. l’area al confine tra il Sannio e l’Irpinia, dove si trovano i paesi di Paduli, Apice e Ariano Irpino;&lt;br&gt;&#13;
4. l’area intorno al vulcano estinto del Vulture, compresa parte della Capitanata e delle Murge (regione centrale della Puglia) e anche forse la penisola Salentina.&lt;br&gt;&#13;
Le quattro aree sono state individuate localizzando sia i danni attestati dalle fonti dirette, sia tutti i siti esistenti al tempo del terremoto: quest’ultimo e determinante aspetto della ricerca è stato realizzato sulla base di un’eccezionale fonte demografica, ossia un censimento di popolazione del Regno di Napoli prodotto nel 1453 (“Liber Focorum”, ed. Cozzetto 1986), integrato da noi con alcune “Rationes Decimarum”. In questo modo si sono evidenziati, oltre ai siti danneggiati, anche i numerosi siti non danneggiati (si veda in Guidoboni e Comastri 2005, fig.119, p.629), favorendo quindi una messa a fuoco delle aree colpite in un contesto territoriale ampio.&lt;br&gt;&#13;
L’area 1 è ben delimitata e contornata da molti siti non danneggiati; le aree 2 e 3 non sono invece chiaramente distinguibili e in parte si sovrappongono. Nell’area 4, approssimativamente delimitata, ricade la località di Canosa di Puglia, che presenta un’elevata intensità notevolmente anomala (IX MCS), mentre i vicini siti di Andria, Barletta e Trani sperimentarono intensità trascurabili (V MCS). Queste ultime località riflettono il complessivo basso livello di danneggiamento descritto nel trattato di Giannozzo Manetti (1457), l’unico che descrive gli effetti più esterni al campo macrosismico per quanto riguarda l’area della Puglia. L’elevata intensità a Canosa di Puglia, vincola l’orientazione sud-ovest – nord-est ottenuta per l’epicentro macrosismico di questo evento.&lt;br&gt;&#13;
La suddivisione dell’estesissima area degli effetti di danno in quattro aree spiega l’enorme impatto di questa sequenza, che non si motiverebbe considerando un unico epicentro, quasi l’immagine di un terremoto “biblico”, ben poco supportato dalla geologia dell’Appennino.&lt;br&gt;&#13;
&lt;br&gt;&#13;
Scenario degli effetti complessivi e numero dei morti.&lt;br&gt;&#13;
Il terremoto del dicembre 1456 colpì una vasta area del Regno di Napoli, corrispondente a quattro odierne regioni italiane: Abruzzo meridionale e Molise, Campania e Basilicata. I centri colpiti gravemente furono oltre un centinaio, da grandi città come Napoli e Benevento, a popolosi villaggi della pianura campana nei dintorni di Benevento, ai castelli abruzzesi.&lt;br&gt;&#13;
Il tessuto socio-economico del Regno di Napoli era assai diversificato: i villaggi aperti di pianura si basavano prevalentemente sulle attività agricole; i centri appenninici abruzzesi e molisani, a parte i castelli fortificati con funzioni militari, erano caratterizzati da un’economia pastorale, che sfruttava la transumanza dai pascoli pugliesi. Il tessuto insediativo era composto prevalentemente da piccoli villaggi con un numero ridotto di fuochi (unità fiscali a base familiare): dai ruoli fiscali del XV secolo, si rileva che l’80% della popolazione risiedeva in centri inferiori ai 200 fuochi.&lt;br&gt;&#13;
Il numero dei morti non è ricavabile con precisione dalle fonti coeve. Fin dai primi giorni si susseguirono cifre molto differenti: nelle lettere degli ambasciatori scritte tra il 6 e l’11 dicembre le vittime sono indicate non complessivamente ma per località: a Napoli oscillano da 100 a 150 morti; nelle stesse lettere i morti di Ariano Irpino oscillano da 2000 a 8000. Negli scritti di poco successivi alcuni autori tentarono un calcolo complessivo delle vittime, anch’esso con enormi disparità: in una lettera del 18 dicembre (in Figliuolo 1988-89) si citano 70.000 morti; Giacomo Ammannati Piccolomini (ed. 1506) ne ricorda 60.000; in una relazione dell’ambasciatore Antonio da Trezzo 30.000. Stessa oscillazione nelle cronache coeve. Assai inferiore, 12.000, è la cifra dei morti segnalati dall’ambasciatore Contarini. Dal trattato di Giannozzo Manetti si evince una cifra di circa 27.000 morti. Sulla base di tali cifre, Figliuolo (1988-89) ha comparato i dati delle vittime con il numero approssimativo della popolazione dei centri colpiti stimata in circa 290.000, con un’incidenza della mortalità pari a circa il 9,5%.&lt;br&gt;&#13;
Particolarmente colpite, con più del 50% di vittime, furono Apice, Ariano Irpino, Bojano, Isernia e Paduli. Tuttavia il terremoto non interruppe il trend demografico in ascesa attraversato dal Regno di Napoli in quel periodo. Le recenti analisi storiografiche tendono infatti a ridimensionare gli effetti del terremoto sull’assetto demografico e territoriale delle regioni colpite, in particolare l’Abruzzo, dove la storiografia locale aveva segnalato un processo di decastellamento, con l’abbandono dei siti fortificati in altura e la concentrazione della popolazione nei centri maggiori della pianura. Va detto che è indubbio che alcuni villaggi di fondovalle aumentarono in modo consistente il numero degli abitanti fra la metà del Quattrocento e i primi anni del secolo successivo, ma non sempre è provato il collegamento fra il terremoto e tale processo di ridistribuzione, che interessò anche zone non colpite dal terremoto.&lt;br&gt;&#13;
Conseguenze importanti dal punto di vista economico si ebbero invece per il patrimonio ecclesiastico, specie nelle città medio-grandi come Benevento, Bojano, Sulmona: molte chiese furono costrette ad alienare parte dei propri beni immobiliari per finanziare la ricostruzione.&lt;br&gt;&#13;
Alfonso V il Magnanimo, re di Aragona (1396-1458), non prese alcun provvedimento straordinario per la ricostruzione; anzi, ricevuta la notizia a Foggia dove si trovava, non ritenne neppure necessario tornare subito a Napoli e rimase nella regione fino ai primi di febbraio. Il re non accolse neanche le richieste di esenzione dalle tasse presentate dalle comunità colpite, obiettando che i superstiti erano in grado di pagarle poiché avevano ereditato i beni dei defunti. Nel 1457 le imposte vennero applicate calcolando anche l’aumento di un ducato per fuoco deciso l’anno precedente.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La prima scossa avvenne il 5 dicembre alle 3.00 GMT, ed ebbe una durata di 2 minuti circa; la determinazione dell’ora e della durata trova conferma negli scritti di numerosi testimoni coevi $(900058,900061,015004,370005,370033)$. La lunghezza della scossa è probabilmente dovuta a una serie di scosse consecutive con effetti differenziati nel tempo. A questa scossa si devono i danni maggiori provocati in numerosi castelli e centri abitati del regno di Napoli, con la morte di circa 12.000 persone.&lt;br&gt;6 dicembre, due piccole repliche sono ricordate da Manetti, testimone coevo.&lt;br&gt;30 dicembre alle ore 8.20 GMT, scossa avvertita in numerosi centri della Campania e dell’Abruzzo $(040030)$. Si attribuisce a questa replica un effetto generale di aggravamento dei danni causati da quella precedente del 5 dicembre.</sequence>
    </effects>
  </Comments>
</Quake>
