<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1933 09 26</data_label>
      <time_label>03:33:29</time_label>
      <earthquakelocation>Maiella</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa distruttiva avvenne il 26 settembre 1933 alle ore 3:33 GMT; fu preceduta da altre due scosse minori sentite fortemente dalla popolazione alle ore 0:15 e 2:11 GMT. Il terremoto colpì l’area del massiccio della Maiella nell’Abruzzo meridionale. Le distruzioni più gravi furono riscontrate nei paesi di Lama dei Peligni e Taranta Peligna, situati nell’alta valle del fiume Aventino nel versante orientale del massiccio montuoso; danni ingenti furono rilevati nello stesso versante est a Civitella Messer Raimondo e Gessopalena; nel versante ovest ci furono danni gravi a Salle e a Sulmona.&lt;br&gt;A Lama dei Peligni crollarono o furono rese inabitabili circa 300 case e altre 300 risultarono lesionate; furono inoltre gravemente danneggiate 5 chiese. A Taranta Peligna crollarono circa 70 case, 90 subirono danni giudicati irreparabili, 50 furono danneggiate gravemente e altre 50 subirono lesioni meno gravi; forti danni furono riscontrati anche in 2 chiese. A Civitella Messer Raimondo 50 case crollarono, 100 furono gravemente danneggiate e altre 150 circa subirono danni più leggeri; risultarono inoltre danneggiate 2 chiese. A Gessopalena crollarono 70 case, 100 furono gravemente danneggiate e altre 150 subirono danni più leggeri; furono inoltre danneggiate 2 chiese. A Salle i danni causati dal terremoto furono accentuati dall’instabilità dei terreni su cui gli edifici erano fondati: 72 case crollarono e quasi tutte le altre subirono gravi lesioni.&lt;br&gt;A Sulmona, il centro abitato più importante fra quelli colpiti gravemente, molte case e numerosi edifici pubblici e monumentali furono fortemente lesionati o subirono crolli parziali di muri e volte. Complessivamente, un terzo circa delle abitazioni (350) risultarono danneggiate gravemente e inabitabili, un terzo subirono danni di minore entità e un terzo (quelle più recenti, costruite secondo le norme tecniche antisismiche) risultarono illese. Tra gli edifici pubblici i danni più gravi furono riscontrati nei fabbricati più vetusti: il tribunale, il palazzo delle poste e telegrafi, l’ufficio distrettuale delle imposte, l’ufficio del registro, varie scuole e caserme. Numerose chiese subirono danni di varia entità: nella cattedrale di S.Panfilo risultarono pericolanti la cupola e la volta; nella chiesa di S.Nicola cadde la parte superiore del frontone; nella chiesa di S.Francesco della Scarpa alcune parti risultarono pericolanti e fu gravemente lesionato il portale; lesioni molto gravi furono riscontrate nelle chiese della SS.Annunziata, di S.Filippo, di S.Pasquale e della Trinità; danni vari furono rilevati in altre 8 chiese.&lt;br&gt;L’area dei danni si estese per circa 17.700 kmq: in 60 località circa ci furono danni notevoli con alcuni casi di crollo totale o parziale e lesioni rilevanti; danni più leggeri furono rilevati in altre 100 località. La scossa fu sentita in molti centri delle Marche, del Lazio, del Molise, della Puglia e della Campania.&lt;br&gt;Nello stesso giorno e in quelli successivi ci furono numerose repliche. Le più forti avvennero il 28 settembre alle ore 1:10 GMT circa e il 23 novembre alle ore 1:13 GMT; queste scosse causarono qualche ulteriore danno nei paesi dell’area più colpita.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa distruttiva avvenne il 26 settembre 1933 alle ore 3:33 GMT; fu preceduta da altre due scosse minori sentite fortemente dalla popolazione alle ore 0:15 e 2:11 GMT; nello stesso giorno ci furono numerose repliche a intervalli di poche ore $(000633,050399,745066)$.&lt;br&gt;28 settembre 1933: alle ore 1:10 GMT circa ci fu una nuova forte scossa che causò ulteriori danni nei paesi dell’area più colpita; a Fara San Martino, Palena e Gessopalena dovettero essere approntate altre 600 tende $(000633,745069)$.&lt;br&gt;23 novembre 1933: alle ore 1:13 GMT un’altra forte scossa causò nuovi danni nei paesi dell’area epicentrale del terremoto del 26 settembre $(050399,745066)$.</sequence>
    </effects>
  </Comments>
</Quake>
