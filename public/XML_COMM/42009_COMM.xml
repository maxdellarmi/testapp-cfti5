<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1984 04 29</data_label>
      <time_label>05:02:57</time_label>
      <earthquakelocation>Umbria settentrionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 29 aprile 1984 alle ore 5:03 GMT ca. e colpì l’Umbria settentrionale. Le località più danneggiate furono Assisi, Gubbio, Perugia, Città di Castello, Valfabbrica, Umbertide, Gualdo Tadino e numerose frazioni e località minori, coinvolgendo una popolazione totale di quasi 300.000 abitanti. Vi furono gravi lesioni agli edifici, soprattutto negli interni, e crolli parziali di abitazioni, per lo più fabbricati vecchi e in cattive condizioni statiche; molti di questi edifici erano già stati danneggiati da terremoti precedenti. In alcuni casi, furono riscontrati fenomeni di amplificazione di effetti, dovuti a particolari caratteristiche del terreno su cui sorgevano gli edifici danneggiati. Complessivamente le ordinanze di sgombero furono quasi 1.800. I gravi danni alle case coloniche e alle stalle, in taluni casi crolli parziali, resero inabitabili circa 100 di esse. Circa 230 aziende agricole furono danneggiate.&lt;br&gt;Oltre all’edilizia abitativa, furono riscontrati danni al patrimonio architettonico monumentale, costituito da edifici di grande interesse storico e artistico come abbazie, castelli e santuari, spesso situati in luoghi isolati rispetto ai centri abitati. Furono riscontrati danni anche ai beni archeologici, dal teatro romano di Gubbio ad alcuni resti romani lungo la via Flaminia.&lt;br&gt;Ad Assisi furono riscontrate gravi lesioni nella chiesa di S.Maria Maggiore, compresi alcuni resti di epoca romana situati sotto la chiesa, che fu chiusa al culto per precauzione. Nella basilica superiore di S.Francesco caddero frammenti dall’affresco di Cimabue (situato nel transetto); gli affreschi di Giotto non furono danneggiati; tuttavia, furono notate lesioni alle strutture e caduta di stucchi restaurati dopo il 1982. Alcuni giorni dopo la scossa, le mura della basilica furono puntellate e la chiesa venne chiusa; furono riscontrate lesioni agli stucchi del refettorio e nelle pareti della sala papale e del museo. Nella facciata del Duomo furono riscontrate lesioni verticali; i capitelli del tempio di Minerva furono lesionati.&lt;br&gt;A Gubbio la seicentesca chiesa della Madonna del Prato non crollò perché era stata precedentemente puntellata per iniziativa della Soprintendenza: le sue strutture, cedendo, si appoggiarono letteralmente sulle impalcature; tuttavia, la cupola subì una torsione e crollò il campanile. Nella chiesa di S.Maria della Vittoria, detta "Vittorina", il terremoto causò il distacco dell’abside e della controfacciata; la chiesa di S.Maria della Piaggiola crollò quasi totalmente, tanto da mettere allo scoperto le sepolture. Furono rilevate lesioni nelle chiese di S.Francesco e di S.Agostino. Fu riscontrata la caduta di numerose pietre dal teatro romano, che fu chiuso per precauzione.&lt;br&gt;A Perugia furono riscontrati danni al palazzo dei Priori, consistenti in fessure nelle pareti, lesioni nelle sale della Leva, dei Notari, della Vaccara, del Consiglio, all’affresco del Pinturicchio e nelle sale dei piani superiori; furono riscontrate cadute di intonaci e lesioni profonde con allargamento di vecchie fenditure nella Galleria Nazionale dell’Umbria (situata al terzo piano del palazzo). Il campanile della chiesa di S.Costanzo fu giudicato pericolante. Furono lesionate la chiesa di S.Pietro e l’oratorio di S.Agostino (specialmente il soffitto); nella chiesa di S.Domenico crollarono una trave e altri punti della copertura che risultavano deboli da tempo. Nel Duomo, che al momento della scossa era sottoposto a restauri, crollarono parti dell’intonaco dalla volta del transetto, fu danneggiato un arco e furono riscontrate gravi lesioni nella sacrestia, crepe nel transetto, nell’abside e nelle mura del chiostro.&lt;br&gt;La scossa fu avvertita in una vasta area dell’Italia centrale, da Ravenna a Roma e da Firenze a Fano.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne il 29 aprile 1984 alle ore 5:03 GMT ca. Nell’arco della stessa giornata e nei giorni seguenti furono avvertite decine di repliche; nella prima settimana, le scosse registrate furono oltre 300.</sequence>
    </effects>
  </Comments>
</Quake>
