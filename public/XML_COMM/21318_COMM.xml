<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1908 12 28</data_label>
      <time_label>04:20:27</time_label>
      <earthquakelocation>Calabria meridionale-Messina</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del 28 dicembre 1908 è uno degli eventi di più elevata magnitudo della storia sismica italiana e, dal punto di vista degli effetti, rappresentò una autentica catastrofe, sia per l’altissimo numero di morti, sia perché distrusse due città importanti come Messina e Reggio Calabria.&lt;br&gt;La ricostruzione del quadro complessivo di un disastro di tale portata è influenzata da alcuni fattori, già rilevati da alcuni scienziati del tempo: 1) le particolari condizioni pedologiche e morfologiche dell’area più colpita, ossia la Calabria meridionale: acclività, dislivelli e forti pendenze favorirono l’innesco di scoscendimenti e frane, inducendo danni agli abitati che il solo scuotimento non avrebbe causato; 2) le condizioni critiche complessive del patrimonio edilizio per le tecniche di costruzione più diffuse e la pessima qualità dei materiali utilizzati. Inoltre, in molte località calabresi, gli effetti di questo terremoto si sovrapposero ai danni, non adeguatamente riparati, dei terremoti degli anni precedenti (1894, 1905 e 1907) e anche la scarsa qualità della ricostruzione seguita ai terremoti del 1783 ebbe un’incidenza notevole, soprattutto a Messina e a Reggio Calabria.&lt;br&gt;La scossa distruttiva avvenne all’alba del 28 dicembre, alle ore 4:20:27 GMT (le 5:20:27 locali). L’ora esatta risulta dal sismogramma registrato all’Osservatorio di Messina, salvato da Emilio Oddone, che fu tra i primi studiosi a giungere sui luoghi del disastro. La durata della scossa percepita dalle persone fu di 30-40 secondi e, secondo la maggioranza dei testimoni, fu divisa in due o tre fasi distinte, di cui l’ultima molto più violenta. La descrizione più attendibile sulla modalità dello scuotimento del suolo percepito è quella riportata da Giovanni Battista Rizzo, che si trovava nella sua abitazione annessa all’Osservatorio Geofisico di Messina, situato nella parte alta della città. Secondo Rizzo, la scossa ebbe una durata complessiva di circa 30 secondi e iniziò con un moto verticale che durò pochi secondi e non fu molto forte. Seguì una serie di oscillazioni orizzontali nella direzione NW-SE che durarono 7-8 secondi e causarono la caduta di calcinacci e di mattoni dai tramezzi. Dopo un brevissimo intervallo di circa un secondo, iniziò una serie di «vibrazioni formidabili», secondo Rizzo, in direzione NE-SW, perpendicolare alla prima, che all’Osservatorio causarono il crollo della torretta e contemporaneamente la distruzione della città di Messina $(091218,091219)$.&lt;br&gt;I danni più gravi (equivalenti a effetti di XI e X grado) furono rilevati in un’area di circa 600 kmq: in 78 località della provincia di Reggio Calabria e in 14 della provincia di Messina ci furono distruzioni devastanti, estese dal 70 al 100% delle costruzioni. Nel Messinese l’area delle distruzioni pressoché totali fu ristretta al territorio del comune di Messina e comprese, oltre alla città, diverse frazioni litoranee o dell’immediato entroterra. Il terremoto distrusse completamente il tessuto urbano di Messina: abitazioni, edifici pubblici civili ed ecclesiastici, infrastrutture. Le costruzioni che resistettero furono incredibilmente poche: secondo i dati pubblicati dal Ministero dei Lavori Pubblici $(145012)$ soltanto due case risultarono illese. Tutte le altre crollarono totalmente o ne rimasero in piedi solo le pareti esterne, mentre collassarono tetti, solai, muri divisori e scale.&lt;br&gt;In Calabria il terremoto ebbe effetti distruttivi in un’area molto più estesa di quella siciliana, comprendente tutto il versante occidentale del massiccio dell’Aspromonte. A Reggio le distruzioni furono di entità un po’ inferiore rispetto a Messina, tuttavia nei rioni più popolari i crolli totali furono estesissimi e in molti edifici sprofondarono tutte le parti interne. La scossa fu disastrosa in diversi centri abitati calabresi importanti, come Calanna, Sant’Alessio, Sant’Eufemia in Aspromonte, Villa San Giovanni, e in tutte le località della costa, sia a nord sia a sud di Reggio, rimaste poi devastate anche dal maremoto che seguì la scossa.&lt;br&gt;Distruzioni estese fino al 50% circa degli edifici (equivalenti a effetti di IX grado) furono rilevate in 38 paesi fra cui, in Calabria, alcuni centri del versante ionico dell’Aspromonte e, in Sicilia, alcune località delle estreme propaggini settentrionali dei monti Peloritani. L’area all’interno della quale gli effetti del terremoto furono gravi, con crolli totali limitati, ma con molti edifici gravemente lesionati e resi inagibili (equivalenti a effetti di VIII o VII-VIII grado) fu molto vasta e comprese oltre 170 località. Tale area include, in Calabria, la piana di Gioia Tauro, la Grecanica, la Locride e arriva fino alla penisola di capo Vaticano e alle località dell’istmo di Marcellinara, in provincia di Catanzaro; in Sicilia, comprende tutto il versante ionico dei Peloritani fino alle pendici nordorientali dell’Etna.&lt;br&gt;Secondo i dati statistici rilevati dal Ministero dei Lavori Pubblici, approssimati per difetto, nelle tre province di Messina, Reggio Calabria e Catanzaro (che all’epoca comprendeva anche l’attuale provincia di Vibo Valentia), le case distrutte o demolite furono oltre 40.000; quelle gravemente danneggiate e rese totalmente o parzialmente inabitabili circa 33.000; quelle lesionate circa 68.000. La popolazione rimasta senza tetto fu certamente superiore a 120.000 persone.&lt;br&gt;Danni più leggeri, con crolli sporadici e lesioni in un numero complessivamente limitato di case o edifici pubblici, furono rilevati in oltre 400 paesi sparsi, in Calabria, su un’area estesa fino alle province di Crotone e Cosenza, e in Sicilia fino ad alcune località delle province di Enna, Caltanissetta, Agrigento e Ragusa. La scossa fu percepita dalle persone in un’area vastissima: in direzione nord fino all’isola d’Ischia e alla provincia di Campobasso; verso est fino al Montenegro, all’Albania e alle isole Ionie della Grecia; in direzione sud fino all’arcipelago maltese; a ovest fino a Ustica e alcune località della provincia di Trapani.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Prima della grande scossa distruttiva, fra il 23 novembre e il 27 dicembre 1908, nella Sicilia orientale e nella Calabria meridionale ci furono varie scosse di terremoto. In particolare, una sequenza sismica di notevole intensità interessò la parte centrale del territorio della provincia di Messina compresa tra il versante occidentale dei Monti Peloritani e i Nebrodi, causando qualche danno in diversi paesi.&lt;br&gt;Come tutti i grandi terremoti, anche quello del 28 dicembre 1908 fu seguito da una lunga serie di aftershocks; alcune di queste scosse furono molto forti. Stilare un catalogo completo di tali repliche descritte da osservatori del posto è un’impresa pressoché impossibile, soprattutto per quello che riguarda i primi giorni. A Messina, Gaetano Spadaro, assistente all’Osservatorio, nella sola giornata del 28 dicembre, tra le ore 4:36 e le 21:16 GMT, annotò 21 scosse, che egli valutò, in relazione allo scuotimento percepito, di intensità uguale o superiore al VI grado della scala Mercalli, di cui due di VIII grado alle ore 4:47 e alle 7:27 GMT. Secondo lo stesso autore, tra il 28 dicembre 1908 e la fine di dicembre 1909, a Messina le scosse avvertite dalla popolazione furono 949, di cui 87 tra il 28 e il 31 dicembre 1908 e 862 nell’anno 1909: 93 a gennaio, 20 a febbraio, 123 a marzo, 90 ad aprile, 75 a maggio, 82 a giugno, 96 a luglio, 76 ad agosto, 46 a settembre, 48 a ottobre, 51 a novembre, 62 a dicembre $(051236)$.&lt;br&gt;Secondo il resoconto generale redatto da Alfonso Cavasino, tra il 28 e il 31 dicembre 1908 le repliche segnalate furono 118; in tutto il 1909 furono 923; nel 1910, furono 298; nel 1911, 122; nel 1912, 66; nel 1913, 62. A Messina e Reggio Calabria le più forti raggiunsero, secondo gli osservatori dell’epoca, un’intensità dell’VIII grado della scala Mercalli. Tali scosse avvennero il 7 gennaio 1909 alle ore 17:30; il 23 gennaio 1909 alle ore 18:28, il 1º luglio 1909 alle ore 6:24 GMT. A Messina nel periodo dal 28 dicembre 1908 al 25 febbraio 1913 furono sentite complessivamente 67 scosse di intensità uguale o superiore al VI grado $(050399)$.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; 23 novembre 1908:&lt;br&gt;ore 7:59 GMT, scossa di terremoto nel Messinese: fu molto forte, ma senza danni, nei paesi di Floresta, Longi, Raccuja, e Roccella Valdemone $(145011,050399)$.&lt;br&gt;25 novembre 1908:&lt;br&gt;ore 13:05 GMT circa, scossa di IV grado sentita a Mileto $(145011)$.&lt;br&gt;2 dicembre 1908:&lt;br&gt;ore 8:32 GMT, forte scossa senza danni sentita in Calabria, tra Mileto e Vibo Valentia (all’epoca Monteleone di Calabria) $(145011)$.&lt;br&gt;4 dicembre 1908:&lt;br&gt;ore 12:05 GMT, altra scossa molto forte in provincia di Messina: causò qualche lieve danno ai fabbricati a Floresta e Galati Mamertino e fu sentita fortemente a Raccuja e Longi $(145011,050399)$.&lt;br&gt;10 dicembre 1908:&lt;br&gt;ore 6:59 GMT, scossa molto forte, la maggiore della sequenza iniziata il 23 novembre, che colpì la parte centrale del territorio della provincia di Messina compresa tra il versante occidentale dei Monti Peloritani e i Nebrodi. A Montalbano Elicona, Novara di Sicilia e Tripi ci furono danni rilevanti agli edifici pubblici e alle abitazioni. Danni più leggeri furono rilevati ad Antillo, Barcellona Pozzo di Gotto, Furnari, Moio Alcantara e Patti. La scossa fu forte ma senza danni a Francavilla di Sicilia, Mirto, Raccuja, Rometta e a Randazzo e fu sentita leggermente anche a Messina, a Reggio Calabria e a Lipari $(145011,050399,091179)$.&lt;br&gt;18 dicembre 1908:&lt;br&gt;ore 1:36 GMT, scossa che causò qualche lesione a Novara di Sicilia $(145011,050399)$.&lt;br&gt;25 dicembre 1908:&lt;br&gt;ore 4:00 GMT circa, altra scossa sentita a Mistretta $(145011,050399)$.&lt;br&gt;26 dicembre 1908:&lt;br&gt;ore 13:00 GMT circa, scossa di notevole intensità sentita a Siracusa e nella frazione di Belvedere dove furono scossi fortemente i muri del "semaforo" (antico posto di segnalazione della Marina militare) $(145011)$.&lt;br&gt;27 dicembre 1908:&lt;br&gt;ore 4:00 GMT, forti vibrazioni del suolo registrate dagli strumenti dell’Osservatorio di Messina $(091179)$;&lt;br&gt;ore 21:00 e 23:00 GMT circa, a Reggio Calabria qualcuno affermò di avere avvertito due piccole scosse $(091179)$;&lt;br&gt;ore 22:00 GMT circa, forte scossa sentita a Letojanni, durata pochi secondi $(145011)$.&lt;br&gt;28 dicembre 1908:&lt;br&gt;ore 4:20:27 GMT, scossa catastrofica seguita da maremoto, distrusse le città di Messina e Reggio Calabria e provocò gravissimi danni in vaste zone della Calabria e della Sicilia;&lt;br&gt;ore 4:25 GMT, replica avvertita da un piroscafo in navigazione tra Faro e Messina e generalmente intesa in tutta la provincia di Reggio Calabria e in buona parte di quella di Messina;&lt;br&gt;ore 4:36 GMT, scossa di V grado a Mileto, molto forte a Messina $(050399)$;&lt;br&gt;ore 4:47 GMT, scossa di IV grado sentita a Mileto $(145011)$;&lt;br&gt;ore 4:51 GMT, scossa di III grado sentita a Mileto $(145011)$;&lt;br&gt;ore 4:52 GMT, scossa di II grado registrata a Mileto $(145011)$;&lt;br&gt;ore 4:54 GMT, scossa di VI grado sentita a Mileto $(145011)$;&lt;br&gt;ore 4:55 GMT, forte scossa avvertita a Messina $(050399)$;&lt;br&gt;ore 4:56 GMT, scossa di IV grado sentita a Mileto $(145011)$;&lt;br&gt;ore 4:57 GMT, scossa di IV grado sentita a Mileto $(145011)$;&lt;br&gt;ore 5:10 GMT, forte scossa a Mileto avvertita a bordo di un natante in rotta tra il Faro e Messina $(145011)$;&lt;br&gt;ore 5:18 GMT, scossa avvertita con forza a Messina, di IV grado a Mileto $(050399)$;&lt;br&gt;ore 5:20 GMT, scossa di III grado sentita a Mileto $(145011)$;&lt;br&gt;ore 5:40 GMT, scossa di III grado sentita a Mileto $(145011)$;&lt;br&gt;ore 5:42 GMT, forte scossa avvertita a Messina $(050399)$;&lt;br&gt;ore 5:45 GMT, scossa molto forte avvertita a Messina, di IV grado a Mileto $(050399)$;&lt;br&gt;ore 6:02 GMT, forte scossa avvertita a Messina, di IV grado a Mileto $(050399)$;&lt;br&gt;ore 6:09 GMT, scossa di II grado registrata a Mileto $(145011)$;&lt;br&gt;ore 6:19 GMT, scossa di II grado registrata a Mileto $(145011)$;&lt;br&gt;ore 6:31 GMT, forte scossa avvertita a Messina e di III grado a Mileto $(050399)$;&lt;br&gt;ore 6:34 GMT, scossa molto forte avvertita a Messina $(050399)$;&lt;br&gt;ore 6:36 GMT, scossa di IV grado sentita a Mileto e registrata a Mineo $(145011)$;&lt;br&gt;ore 6:38 GMT, scossa di III grado sentita a Mileto $(145011)$;&lt;br&gt;ore 6:59 GMT, scossa di II grado registrata a Mileto $(145011)$;&lt;br&gt;ore 7:04 GMT, scossa molto forte avvertita a Messina, di IV grado a Mileto $(050399)$;&lt;br&gt;ore 7:20 GMT, forte scossa avvertita a Messina $(050399)$;&lt;br&gt;ore 7:21 GMT, scossa di III grado sentita a Mileto $(145011)$;&lt;br&gt;ore 7:23 GMT, forte scossa avvertita a Messina $(050399)$;&lt;br&gt;ore 7:24 GMT, forte scossa avvertita a Messina, di III grado a Mileto e registrata anche a Mineo $(050399)$;&lt;br&gt;ore 7:25 GMT circa, scossa di III grado sentita a Mileto e registrata a Mineo $(145011)$;&lt;br&gt;ore 7:27 GMT, scossa rovinosa avvertita a Messina $(050399)$;&lt;br&gt;ore 7:29 GMT, scossa di VI grado sentita a Mileto $(145011)$;&lt;br&gt;ore 7:32 GMT, scossa di III grado registrata a Mileto $(145011)$;&lt;br&gt;ore 8:18 GMT, forte scossa avvertita a Messina, di IV grado a Mileto e registrata anche a Mineo $(050399)$;&lt;br&gt;ore 8:25 GMT, scossa di II grado registrata a Mileto $(145011)$;&lt;br&gt;ore 8:33 GMT, scossa di II grado registrata a Mileto $(145011)$;&lt;br&gt;ore 8:39 GMT, scossa di II grado registrata a Mileto e a Mineo $(145011)$;&lt;br&gt;ore 9:00 GMT, scossa di III grado sentita a Mileto e registrata a Mineo $(145011)$;&lt;br&gt;ore 9:35 GMT, forte scossa avvertita a Messina, di IV grado a Mileto e registrata anche a Mineo $(050399)$;&lt;br&gt;ore 10:04 GMT, scossa molto forte avvertita a Messina, di IV grado a Mileto, registrata a Mineo e Valle di Pompei $(050399)$;&lt;br&gt;ore 10:58 GMT, scossa molto forte avvertita a Messina $(050399)$;&lt;br&gt;ore 10:59 GMT, scossa di V grado sentita a Mileto $(145011)$;&lt;br&gt;ore 11:04 GMT, scossa di II grado registrata a Mileto e a Mineo $(145011)$;&lt;br&gt;ore 12:09 GMT, scossa molto forte avvertita a Messina, di IV grado a Mileto $(050399)$;&lt;br&gt;ore 12:13 GMT, scossa di II grado registrata a Mileto $(145011)$;&lt;br&gt;ore 17:44 GMT, scossa di II grado registrata a Mileto $(145011)$;&lt;br&gt;ore 18:03 GMT, scossa di II grado registrata a Mileto $(145011)$;&lt;br&gt;ore 20:06 GMT, forte replica di V grado a Mileto, molto forte a Reggio Calabria e Messina, fortissima a Cosenza, San Lucido, Paola, avvertita a Vibo Valentia. Secondo Mercalli questa scossa ebbe origine locale nel Cosentino e non fu provocata dalle strutture sismo- genetiche dello Stretto di Messina $(050399,091179)$;&lt;br&gt;ore 21:16 GMT, forte scossa avvertita a Messina $(050399)$ore 21:17 GMT, scossa di IV grado sentita a Mileto $(145011)$;&lt;br&gt;ore 21:21 GMT, scossa di II grado registrata a Mileto $(145011)$;&lt;br&gt;ore 21:45 GMT, scossa di III grado registrata a Mileto $(145011)$;&lt;br&gt;ore 21:52 GMT, scossa di III grado registrata a Mileto $(145011)$.&lt;br&gt;29 dicembre 1908:&lt;br&gt;ore 6:38 GMT, scossa di II grado registrata a Mileto e a Mineo $(145011)$;&lt;br&gt;ore 9:19 GMT, forte scossa avvertita a Messina, di II grado a Mileto $(050399)$;&lt;br&gt;ore 13:51 GMT, scossa di V grado a Mileto, replica molto forte a Reggio Calabria, Gerace e Messina, avvertita a Mineo e a Catania, registrata a Valle di Pompei $(050399)$;&lt;br&gt;ore 18:30 GMT, forte scossa avvertita a Messina $(050399)$.&lt;br&gt;30 dicembre 1908:&lt;br&gt;ore 7:05 GMT, forte scossa avvertita a Messina, di V grado a Mileto $(050399)$.&lt;br&gt;ore 10:15 GMT, leggera scossa di terremoto avvertita a Mileto, fu sensibile a Messina, a Palmi fece crollare qualche maceria, fu registrata a Mineo $(145011)$.&lt;br&gt;ore 10:54 GMT, forte scossa avvertita a Messina, di IV grado a Mileto, avvertita dalla popolazione a Mineo, registrata a Taranto e Valle di Pompei $(050399)$.&lt;br&gt;31 dicembre 1908:&lt;br&gt;ore 7:53 GMT, scossa di II grado registrata a Mileto;&lt;br&gt;ore 11:50 GMT, scossa molto forte avvertita a Messina, di IV grado a Mileto $(050399)$;&lt;br&gt;ore 13:50 GMT circa, forte scossa a Palizzi e Messina, registrata anche a Mileto e Mineo $(050399)$.&lt;br&gt;1 gennaio 1909:&lt;br&gt;ore 1:45 GMT, scossa di terremoto avvertita a Reggio Calabria e Villa San Giovanni, registrata a Mileto $(145011)$;&lt;br&gt;ore 3:48 GMT, scossa leggera avvertita a Reggio Calabria $(145011)$;&lt;br&gt;ore 6:26 GMT, scossa di II grado registrata a Mileto $(145011)$;&lt;br&gt;ore 12:40 GMT, scossa di II grado registrata a Mileto e a Mineo $(145011)$;&lt;br&gt;ore 22:37 GMT, sensibile terremoto a Brancaleone, fu forte a Oppido Mamertina e a Graniti e molto forte a Messina; la scossa fu avvertita a Mileto, Catania e Mineo, registrata a Valle di Pompei $(050399)$;&lt;br&gt;ore 22:57 GMT, forte scossa avvertita a Messina, di III grado a Mileto, registrata a Catania e Mineo $(050399)$.&lt;br&gt;2 gennaio 1909:&lt;br&gt;ore 20:48 GMT, forte scossa di replica a Messina, avvertita lievemente a Mileto $(145011)$;&lt;br&gt;ore 22:46 GMT, duplice replica avvertita a Messina, fu di II grado a Mileto $(145011)$.&lt;br&gt;3 gennaio 1909:&lt;br&gt;ore 2:50 GMT, lieve scossa avvertita a Messina $(145011)$;&lt;br&gt;ore 3:56 GMT, lieve scossa avvertita a Messina $(145011)$;&lt;br&gt;ore 6:28 GMT, lieve scossa avvertita a Messina $(145011)$.&lt;br&gt;4 gennaio 1909:&lt;br&gt;nella mattinata varie scosse di replica avvertite a Messina;&lt;br&gt;ore 8:29 GMT, scossa di II grado a Mileto $(145011)$;&lt;br&gt;ore 23:11 GMT, scossa di II grado sentita a Mileto e probabilmente a Brancaleone $(145011)$.&lt;br&gt;5 gennaio 1909:&lt;br&gt;ore 11:15 GMT, forte scossa di replica a Messina $(145011)$;&lt;br&gt;ore 16:05 GMT, debole replica a Messina $(145011)$;&lt;br&gt;ore 20:50 GMT, debole replica a Messina $(145011)$.&lt;br&gt;6 gennaio 1909:&lt;br&gt;ore 3:34 GMT, scossa di II grado sentita a Mileto e a Catania $(145011)$;&lt;br&gt;ore 4:27 GMT, scossa di II grado sentita a Mileto; a Oppido Mamertina fu forte e provocò panico nella popolazione $(145011)$;&lt;br&gt;ore 8:00 GMT circa, lieve replica avvertita a Messina $(145011)$;&lt;br&gt;ore 9:00 GMT circa, lieve replica avvertita a Messina $(145011)$;&lt;br&gt;ore 19:55 GMT, scossa molto forte a Messina, di IV grado a Mileto e Tropea, fu forte a Nicotera e avvertita a Tiriolo $(050399)$.&lt;br&gt;7 gennaio 1909:&lt;br&gt;ore 4:00 GMT, sensibile replica di breve durata a Messina $(145011)$;&lt;br&gt;ore 11:14 GMT, sensibili scosse di replica avvertite a Reggio $(145011)$;&lt;br&gt;ore 17:29 GMT, fortissima replica della durata di 4-5 secondi, la più intensa dopo la scossa principale; a Reggio Calabria provocò crolli nei muri lesionati; a Messina ebbe la durata di 12 secondi e provocò la caduta di muri lesionati, a Villa S. Giovanni fu forte con andamento sussultorio e la durata di 4 secondi; fu avvertita con violenza a Bagnara, Cittanova e Palmi dove fece crollare dei muri; a Mileto fu di VI grado; la scossa fu avvertita con forza a Gioia Tauro, Vibo Valentia, Spilinga, Gerace; a Tiriolo fu di III grado e sensibile a Cosenza; fu avvertita a Mineo e a Catania, e registrata dagli apparecchi sismici di Taranto, di Ischia e di Valle di Pompei. Nel corso della notte tra il 7 e l’8 gennaio si avvertirono scosse leggere a Messina $(145011)$.&lt;br&gt;8 gennaio 1909:&lt;br&gt;ore 6:00 GMT, sensibile replica a Messina, fu forte a Palmi $(145011)$.&lt;br&gt;9 gennaio 1909:&lt;br&gt;ore 18:57 GMT, forte scossa a Vibo Valentia, a Spilinga e a Joppolo, registrata a Mileto $(145011)$.&lt;br&gt;10 gennaio 1909:&lt;br&gt;ore 0:00 GMT circa, forte scossa a Messina $(145011)$;&lt;br&gt;ore 2:00 GMT, circa, a Messina fu avvertita una scossa $(145011)$.&lt;br&gt;11 gennaio 1909:&lt;br&gt;ore 5:24 GMT, a Messina fu avvertita una sensibile scossa $(145011)$;&lt;br&gt;ore 6:15 GMT, sensibile scossa a Messina registrata a Mileto $(145011)$;&lt;br&gt;ore 19:11 GMT, scossa di III grado a Mileto, forte a Messina, avvertita nella Sicilia orientale. A Joppello produsse gravi danni agli edifici $(020258,050399)$.&lt;br&gt;12 gennaio 1909:&lt;br&gt;ore 12:07 GMT, a Mileto scossa di II grado registrata anche a Catania $(145011)$; scossa molto forte che provocò crolli e cinque vittime a Tropea $(020258)$.&lt;br&gt;13 gennaio 1909:&lt;br&gt;ore 0:48 GMT, a Mileto scossa di II grado registrata anche a Catania $(145011)$;&lt;br&gt;ore 18:35 GMT, a Messina forte scossa sussultoria di 2 secondi che causò il crollo di muri pericolanti $(145011)$.&lt;br&gt;15 gennaio 1909:&lt;br&gt;tra le ore 14:00 e 15:00 GMT, a Faro Inferiore scossa abbastanza forte; nella notte altre di cui qualcuna assai sensibile $(145011)$.&lt;br&gt;16 gennaio 1909:&lt;br&gt;ore 3:53 GMT, a Faro Inferiore replica forte, accompagnata da lievissimo maremoto; a Tropea e Messina fu forte e preceduta da intenso rombo e causò l’aggravarsi delle lesioni, produsse panico generale a Piscopìo, a Mileto fu di IV grado; fu registrata a Catania $(145011,050399)$;&lt;br&gt;ore 6:38 GMT circa, a Faro Inferiore fu avvertita una replica; al villaggio superiore fu fortissima e giudicata una delle più violente repliche fino allora avvertite; a Messina fu forte; venne registrata a Mileto, e Catania $(145011)$;&lt;br&gt;ore 12:00 GMT circa a Reggio Calabria replica sensibile $(145011)$;&lt;br&gt;ore 21:33 GMT, leggera replica avvertita a Messina $(145011)$;&lt;br&gt;ore 23:37 GMT, violenta replica a Messina con la caduta di qualche muro $(145011)$.&lt;br&gt;18 gennaio 1909:&lt;br&gt;ore 2:45 GMT, fu avvertita una scossa a Cassano Ionico;&lt;br&gt;tra le ore 5:00 e le ore 6:00 GMT, tre repliche avvertite a Messina, una di queste fu forte $(145011)$;&lt;br&gt;ore 14:56 GMT, replica avvertita a Messina $(145011)$.&lt;br&gt;19 gennaio 1909:&lt;br&gt;ore 4:58 GMT, sensibile replica a Messina, nel mattino varie scosse $(145011)$;&lt;br&gt;ore 12:14 GMT, replica avvertita a Messina e Reggio Calabria $(145011,180118)$.&lt;br&gt;20 gennaio 1909:&lt;br&gt;ore 2:34 GMT, lieve replica avvertita a Messina $(145011)$;&lt;br&gt;ore 3:10 GMT, forte replica avvertita a Messina $(145011)$;&lt;br&gt;ore 3:37 GMT, forte replica avvertita a Messina $(145011)$;&lt;br&gt;ore 9:00 GMT, forte ma breve replica avvertita a Messina $(145011)$;&lt;br&gt;ore 14:15 GMT, lieve replica avvertita a Messina $(145011)$;&lt;br&gt;ore 20:01 GMT, replica avvertita a Mileto $(145011)$;&lt;br&gt;ore 20:58 GMT, forte scossa avvertita a Messina, di III grado a Mileto $(050399)$;&lt;br&gt;ore 21:18 GMT, forte replica a Messina $(145011)$;&lt;br&gt;ore 22:21 GMT, replica avvertita a Messina $(145011)$.&lt;br&gt;22 gennaio 1909:&lt;br&gt;ore 3:00 GMT circa, a Reggio Calabria fu avvertita una forte scossa preceduta da rombo $(145011)$;&lt;br&gt;ore 4:01 GMT, a Mileto scossa avvertita da varie persone $(145011)$.&lt;br&gt;23 gennaio 1909:&lt;br&gt;ore 0:04 GMT circa, a Vibo Valentia scossa sensibile della durata di 20 secondi; a Stefanaconi e Piscopìo provocò panico nella popolazione $(145011)$;&lt;br&gt;ore 12:33 GMT, scossa molto forte avvertita a Messina, sensibile in gran parte della Calabria e nella Sicilia orientale $(050399)$;&lt;br&gt;ore 18:28 GMT, replica molto forte a Reggio Calabria dove provocò danni; a Messina fu fortissima. A Villa S. Giovanni la replica provocò crolli di muri; la scossa fu forte a Radicena e a Palizzi; fu di III grado a Tropea; di V grado a Mileto; fu avvertita a Lipari e intesa da molti a Catania. Fu registrata a Valle di Pompei $(145011)$.&lt;br&gt;24 gennaio 1909:&lt;br&gt;ore 16:00 GMT, breve ma sensibile scossa avvertita a Messina e Reggio Calabria $(145011)$;&lt;br&gt;ore 17:00 GMT, replica a Messina, fu forte a Milazzo $(145011)$.&lt;br&gt;25 gennaio 1909:&lt;br&gt;nel pomeriggio a Messina si avvertirono due brevi scosse $(145011)$.&lt;br&gt;26 gennaio 1909:&lt;br&gt;ore 6:57 GMT, una forte scossa, preceduta da rombo, fu avvertita a Messina dove, nella notte, avvennero altre scosse $(145011)$.&lt;br&gt;28 gennaio 1909:&lt;br&gt;ore 2:40 GMT, sensibile replica con rombo avvertita a Messina $(145011)$;&lt;br&gt;ore 5:14 GMT, forte scossa avvertita al Forte Spuria di Messina $(050399)$;&lt;br&gt;ore 6:30 GMT, sensibile replica avvertita a Jonadi $(145011)$.&lt;br&gt;29 gennaio 1909:&lt;br&gt;ore 3:30 GMT, sensibile replica avvertita a Reggio Calabria e a Brancaleone $(145011)$;&lt;br&gt;ore 5:15 GMT, sensibile scossa avvertita a Reggio Calabria $(145011)$.&lt;br&gt;30 gennaio 1909:&lt;br&gt;ore 0:55 GMT, scossa molto forte a Messina, a Mileto si avvertì una scossa di IV grado $(050399)$;&lt;br&gt;ore 5:55 GMT, replica molto forte a Messina che causò il crollo di qualche muro già lesionato; fu avvertita con forza anche a Reggio Calabria; fu lieve a Palmi e a Mileto $(145011)$;&lt;br&gt;ore 20:50 GMT, a Mileto scossa di III grado $(145011)$.&lt;br&gt;31 gennaio 1909:&lt;br&gt;ore 10:00 GMT, a Messina replica abbastanza sensibile, la scossa causò panico a Scilla $(145011)$;&lt;br&gt;ore 23:45 GMT circa, forte scossa a Jonadi $(145011)$.&lt;br&gt;5 febbraio 1909:&lt;br&gt;ore 5:13 GMT, a Santa Teresa di Riva fu avvertita una forte scossa $(145011)$.&lt;br&gt;6 febbraio 1909:&lt;br&gt;ore 20:28 GMT, a Messina replica forte che provocò la caduta di qualche muro pericolante; a Noto fu molto sensibile e causò panico, ma nessun danno; fu avvertita anche con spavento a Lentini e a Buccheri $(145011)$;&lt;br&gt;ore 21:00 GMT circa, a Messina fu avvertita una replica $(145011)$.&lt;br&gt;7 febbraio 1909:&lt;br&gt;ore 9:00 GMT, leggera replica avvertita a Messina $(145011)$;&lt;br&gt;13 febbraio 1909:&lt;br&gt;ore 18:00 GMT, lieve scossa avvertita a Pellaro $(145011)$;&lt;br&gt;ore 19:26 GMT, replica molto forte, una delle più intense dopo la scossa principale, avvertita a Reggio Calabria accompagnata da intenso rombo, a Messina fu ugualmente molto forte e provocò crolli nei muri già lesionati; con la stessa intensità si manifestò a Villa San Giovanni, Pellaro, Archi, Brancaleone, Bova, Palizzi, Valdina e Capo Spartivento. La scossa fu forte a Monforte e Nicotera, a Mileto ebbe intensità di IV grado, fu avvertita a Mineo e a Catania e registrata dagli strumenti degli Osservatori di Taranto, Foggia, Ischia e Moncalieri $(050399)$;&lt;br&gt;ore 22:18 GMT, scossa di II grado a Mileto avvertita a Pellaro $(145011)$.&lt;br&gt;14 febbraio 1909:&lt;br&gt;ore 2:00 GMT, scossa di terremoto avvertita a Capo Spartivento $(145011)$;&lt;br&gt;ore 8:06 GMT, sensibile replica avvertita a Messina $(145011)$.&lt;br&gt;23 febbraio 1909:&lt;br&gt;ore 3:30 GMT circa, a Reggio Calabria scossa abbastanza sensibile avvertita anche a Pellaro; a Reggio, nella giornata, si udirono vari rombi senza apparente movimento del suolo $(145011)$.&lt;br&gt;26 febbraio 1909:&lt;br&gt;ore 17:38 GMT circa, forte scossa a Messina, sensibile a Reggio Calabria accompagnata da rombo, causò panico nella popolazione a Condofuri dove fu avvertita con forza, la scossa fu di moderata entità a Scilla e leggera a Mileto $(050399)$;&lt;br&gt;ore 21:45 GMT circa, a Reggio Calabria una forte scossa di replica causò alcuni danni, fu molto forte a Cannitello; a Scilla, Brancaleone e Rometta venne avvertita con forza mentre a Mileto fu molto leggera; alcune repliche furono avvertite nella notte a Catona $(145011)$;&lt;br&gt;ore 23:45 GMT circa, una leggera scossa venne avvertita a Reggio Calabria $(145011)$.&lt;br&gt;27 febbraio 1909:&lt;br&gt;ore 0:52 GMT circa, a Mileto venne avvertita una leggera scossa che fu forte a Messina $(050399)$;&lt;br&gt;fra le 1:00 e le 2:00 GMT, diverse scosse di replica furono avvertite a Bagnara Calabra $(091179)$;&lt;br&gt;ore 1:20 GMT circa, a Messina, Reggio Calabria e Scilla scossa di replica classificata di VII grado MCS, a Bagnara fu avvertita con forza e a Palmi la popolazione uscì dalle case, a Seminara fu accompagnata da forte rombo e provocò il crollo di alcuni muri pericolanti, a Gioia Tauro i muri di una casa già lesionata cedettero, a Mileto la scossa fu di moderata intensità $(050399)$;&lt;br&gt;ore 2:00 GMT circa, una forte scossa fu avvertita a Scilla, Palmi e Bagnara $(145011)$;&lt;br&gt;ore 4:00 GMT circa, a Scilla una scossa di moderata intensità accompagnata da rombo; venne avvertita anche a Palmi $(145011)$.&lt;br&gt;28 febbraio 1909:&lt;br&gt;ore 3:30 GMT circa, a Bagnara venne avvertita una scossa sussultoria $(091179)$.&lt;br&gt;1 marzo 1909:&lt;br&gt;ore 2:00 GMT circa, una forte scossa avvertita a Reggio Calabria e Cannitello, di moderata intensità a Bagnara $(145011)$;&lt;br&gt;ore 3:00 GMT circa, Bagnara Calabra scossa moderata $(145011)$;&lt;br&gt;ore 9:45 GMT circa, a Bagnara Calabra fu avvertita con forza una scossa di replica $(145011)$;&lt;br&gt;ore 10:34 GMT circa, scossa molto leggera a Mileto $(145011)$.&lt;br&gt;2 marzo 1909:&lt;br&gt;ore 16:00 GMT circa, scossa di moderata intensità a Reggio Calabria avvertita anche a Catona e a Palmi $(145011)$.&lt;br&gt;3 marzo 1909:&lt;br&gt;ore 0:00 GMT circa, a Reggio Calabria fu avvertita una leggera scossa ondulatoria $(145011)$;&lt;br&gt;ore 4:00 GMT circa, una scossa abbastanza forte svegliò molte persone a Reggio Calabria $(145011)$.&lt;br&gt;4 marzo 1909:&lt;br&gt;ore 13:30 GMT circa, una scossa di moderata intensità accompagnata da rombo venne avvertita a Reggio Calabria $(145011)$.&lt;br&gt;5 marzo 1909:&lt;br&gt;ore 11:54 GMT circa, scossa leggera a Reggio Calabria $(145011)$;&lt;br&gt;ore 12:29 GMT circa, a Reggio Calabria una forte scossa avvertita con panico dalla popolazione; fu abbastanza forte a Gerace $(145011)$.&lt;br&gt;10 marzo 1909:&lt;br&gt;ore 16:40 GMT circa, scossa forte a Messina, leggera a Mileto $(050399)$;&lt;br&gt;ore 19:17 GMT circa, forte scossa a Messina e Reggio Calabria, molto leggera a Mileto, registrata a Catania e a Mineo $(050399)$.&lt;br&gt;12 marzo 1909:&lt;br&gt;ore 16:50 GMT circa, una scossa di forte intensità preceduta da rombo venne avvertita a Reggio Calabria $(145011)$.&lt;br&gt;15 marzo 1909:&lt;br&gt;ore 18:20 GMT circa, leggera scossa a Messina $(145011)$;&lt;br&gt;ore 19:31 GMT circa, una forte scossa provocò panico nella popolazione a Messina $(145011)$.&lt;br&gt;17 marzo 1909:&lt;br&gt;ore 0:43 GMT, scossa classificata di VI grado MCS a Cinquefrondi, leggera a Messina, Pellaro e Cittanova $(050399)$; fu molto leggera a Mileto $(145011)$.&lt;br&gt;30 marzo 1909:&lt;br&gt;ore 3:56 GMT circa, leggera scossa a Mileto $(145011)$.&lt;br&gt;11 aprile 1909:&lt;br&gt;ore 22:00 GMT circa, scossa di modesta intensità avvertita a Reggio Calabria $(091179)$.&lt;br&gt;22 aprile 1909:&lt;br&gt;ore 3:53 GMT, forte scossa avvertita a Messina $(050399)$.&lt;br&gt;8 maggio 1909:&lt;br&gt;ore 6:10 GMT, forte scossa avvertita a Messina $(050399)$;&lt;br&gt;ore 6:26 GMT, scossa molto forte a Messina, avvertita anche nei dintorni della città e in Calabria $(050399)$.&lt;br&gt;10 maggio 1909:&lt;br&gt;ore 15:03 GMT, scossa molto forte avvertita a Messina $(050399)$.&lt;br&gt;2 giugno 1909:&lt;br&gt;ore 23:14 GMT, forte scossa avvertita a Messina, Villa San Giovanni, Reggio Calabria e Seminara, di modesta intensità nelle località dell’interno $(050399,690708)$;&lt;br&gt;3 giugno 1909:&lt;br&gt;numerose scosse, che provocarono panico nella popolazione, vennero segnalate dalla stampa nazionale $(690709)$.&lt;br&gt;10 giugno 1909:&lt;br&gt;ore 16:49 GMT circa, due forti scosse furono avvertite a Messina con intervallo di 25 secondi $(050399,690710)$.&lt;br&gt;24 giugno 1909:&lt;br&gt;la stampa nazionale segnalò varie di scosse, che provocarono panico $(690711)$.&lt;br&gt;30 giugno 1909:&lt;br&gt;ore 20:53 GMT circa, forte scossa nella regione calabro- messinese $(091179)$.&lt;br&gt;1 luglio 1909:&lt;br&gt;ore 6:20 GMT circa, una scossa rovinosa produsse notevole spavento a Messina, dove il crollo di alcune case già gravemente danneggiate provocò la morte di due persone; a Reggio Calabria fu molto forte e raggiunse il VI grado MCS a Radicena, Palmi e Varapodio; a Villa San Giovanni e Gallico la scossa fu sensibile ma non produsse nuovi danni $(050399,091179)$.&lt;br&gt;9 luglio 1909:&lt;br&gt;ore 23:23 GMT, scossa forte avvertita a Messina $(050399,690712)$.&lt;br&gt;7 settembre 1909:&lt;br&gt;ore 0:36 GMT, scossa avvertita fortemente a Capo Spartivento, di moderata intensità a Messina, Cittanova e Brancaleone $(050399)$.&lt;br&gt;22 settembre 1909:&lt;br&gt;ore 7:33 GMT, forte scossa di terremoto a Gallina e Capo d’Armi, avvertita abbastanza fortemente a Messina e Reggio Calabria, nell’interno il terremoto fu di modesta intensità $(050399)$.&lt;br&gt;16 ottobre 1909:&lt;br&gt;ore 17:57 GMT, scossa forte avvertita a Messina $(050399)$.&lt;br&gt;30 ottobre 1909:&lt;br&gt;scosse di terremoto a Messina segnalate dalla stampa nazionale $(690716)$.&lt;br&gt;22 novembre 1909:&lt;br&gt;ore 0:29 GMT, scossa forte avvertita a Messina $(050399)$.&lt;br&gt;13 giugno 1910:&lt;br&gt;ore 23:43 GMT, forte scossa di terremoto avvertita a Condofuri, fu sensibile nella Calabria meridionale e nel Messinese $(050399)$.&lt;br&gt;1 agosto 1910:&lt;br&gt;ore 10:40 GMT, forte scossa a Borgia, avvertita leggermente nel Reggino e nel Messinese $(050399)$.&lt;br&gt;30 agosto 1910:&lt;br&gt;ore 2:10 GMT, una fortissima scossa di terremoto venne avvertita a Palmi e Piscopio, fu forte a Messina, Motta San Giovanni, Capo Spartivento, Ferruzzano, Serra San Bruno e Tropea $(050399)$.&lt;br&gt;9 settembre 1910:&lt;br&gt;ore 2:49 GMT, forte scossa avvertita a Messina, fu sensibile nei paesi dell’interno e nel Reggino $(050399)$.&lt;br&gt;18 novembre 1910:&lt;br&gt;ore 2:44 GMT, scossa forte avvertita a Messina, abbastanza forte a Stromboli e leggera nella Calabria meridionale $(050399)$.&lt;br&gt;11 marzo 1911:&lt;br&gt;ore 3:29 GMT, forte scossa di terremoto a Palmi, abbastanza forte a Messina, venne avvertita moderatamente nella Calabria meridionale, fu leggera a Stromboli $(050399)$.&lt;br&gt;21 marzo 1911:&lt;br&gt;ore 19:29 GMT, forte scossa a Messina $(050399)$.&lt;br&gt;18 giugno 1911:&lt;br&gt;ore 16:59 GMT, forte scossa avvertita a Capo d’Armi e di intensità moderata a Cittanova, Radicena e Mileto $(050399)$.&lt;br&gt;30 giugno 1911:&lt;br&gt;ore 5:30 GMT, forte scossa a Messina $(050399)$.&lt;br&gt;7 settembre 1911:&lt;br&gt;ore 16:14 GMT, forte scossa a Messina, fu avvertita anche nell’interno e nel Reggino $(050399)$.&lt;br&gt;22 dicembre 1912:&lt;br&gt;ore 8:05 GMT, scossa molto forte a Messina, di discreta intensità a Reggio Calabria e avvertita nella Calabria meridionale e nella Sicilia orientale $(050399)$.&lt;br&gt;25 febbraio 1913:&lt;br&gt;ore 4:58 GMT, forte scossa di terremoto a Messina e Pellaro, avvertita nei paesi dell’interno e del Reggino, fu sensibile in alcuni luoghi della Sicilia orientale e della Calabria centrale $(050399)$.</sequence>
    </effects>
  </Comments>
</Quake>
