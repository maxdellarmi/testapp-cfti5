<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1743 02 20</data_label>
      <time_label>16:30</time_label>
      <earthquakelocation>Basso Ionio</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del 20 febbraio 1743 fu l’evento più importante di una lunga crisi sismica iniziata nel giugno 1741, che colpì l’area comprendente le isole ioniche della Grecia e le regioni italiane meridionali, in particolare la Puglia. Si tratta di un evento molto complesso che fu percepito dalle persone in un’area vastissima, estesa dal Peloponneso all’isola di Malta; dalle regioni meridionali della penisola italiana alle città della pianura Padana, fino a Trento e a Udine.&lt;br&gt;Il terremoto accadde intorno alle ore 16:30 GMT (ore 23 e mezza in uso orario "all’italiana") e fu percepito dalla maggioranza dei testimoni come una sequenza di 3 scosse violente che si susseguirono in un arco di tempo che varia, a seconda delle testimonianze, tra 7 e 20 minuti. I danni rilevati rappresentano pertanto un quadro di effetti cumulati che le descrizioni delle fonti non consentono di separare. A livello di ipotesi interpretativa si può pensare che tali effetti siano il risultato dell’attivazione in sequenza di differenti segmenti di faglia.&lt;br&gt;Nell’area greca, il terremoto colpì soprattutto le isole di Santa Maura e Corfù e le località adiacenti della costa greca occidentale. I danni più gravi furono rilevati nel paese di Amaxichi (l’attuale Levkás), sull’isola di Santa Maura, dove la maggior parte delle abitazioni in pietra crollarono e le rimanenti subirono danni molto gravi. Crolli totali di abitazioni o edifici pubblici e lesioni estese a gran parte del costruito furono registrate nelle fortezze di Santa Maura, Prevesa e Castel Sant’Angelo. Danni molto consistenti avvennero inoltre a Butrintò, Arta, Vonizza, nella regione dello Xeromero e forse a Ioannina.&lt;br&gt;In Italia i danni più gravi furono rilevati nel Salento. La località più colpita fu Nardò dove ci furono distruzioni molto estese: oltre un terzo delle abitazioni crollarono totalmente e gran parte di quelle rimaste in piedi risultarono da demolire o comunque inagibili; solo una trentina di case rimasero illese e ci furono danni gravissimi anche agli edifici monumentali ecclesiastici e civili. In altre 15 località ci furono danni gravi: numerose abitazioni furono abbattute o gravemente danneggiate; gli edifici pubblici e religiosi subirono crolli o furono resi inagibili. Fra i centri abitati in cui furono rilevati tali effetti ci furono Brindisi, Taranto, Francavilla Fontana, Galatina e Leverano. Lesioni meno gravi furono riscontrate a Lecce, Otranto, Gallipoli e in una decina di altri paesi.&lt;br&gt;A sud dell’area salentina ci furono danni notevoli a Reggio Calabria, Messina e nell’isola di Malta. Un’altra area di forte danneggiamento si rileva tra la provincia di Bari e la Basilicata orientale. A Canosa di Puglia il terremoto fece crollare totalmente diverse case e ne danneggiò molte altre. A Bari, Barletta, Corato e Matera ci furono lesioni in numerosi edifici.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; 20 febbraio 1743, ore 16:30 GMT circa (ore 23 e mezza in uso orario "all’italiana"): terremoto distruttivo percepito dalle persone come una sequenza di 3 scosse; causò danni molto gravi soprattutto nel Salento e nelle Isole Ionie;&lt;br&gt;21 febbraio 1743, ore 1:10 GMT circa (ore 8 in orario "all’italiana"): scossa sentita a Malta $(070740)$;&lt;br&gt;21 febbraio 1743, ore 20:50 GMT circa (ore 4 della notte in orario "all’italiana"): scossa di leggera intensità sentita a Corfù (Kérkira) $(500283)$;&lt;br&gt;22 febbraio 1743, ore 0:50 GMT circa (ore 8 in orario "all’italiana"): altra scossa leggera sentita a Corfù (Kérkira) $(500283)$;&lt;br&gt;5 marzo 1743, ore 21:20 GMT circa (ore 4 della notte in orario "all’italiana"): scossa di media intensità sentita a Messina $(030894)$;&lt;br&gt;11 ottobre 1743, ore 1:45 GMT circa (ore 9 in orario "all’italiana"): scossa senza danni sentita a Brindisi $(310001)$;&lt;br&gt;1º novembre 1743, ore 1:10 GMT circa (ore 9 meno 5 minuti in orario "all’italiana"): scossa sentita a Brindisi da tutta la popolazione $(310001)$;&lt;br&gt;7 novembre 1743: forte scossa sentita a Barletta $(980002)$.</sequence>
    </effects>
  </Comments>
</Quake>
