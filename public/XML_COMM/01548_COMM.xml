<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1726 09 01</data_label>
      <time_label>21:55</time_label>
      <earthquakelocation>Palermo</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto fu avvertito in larga parte della Sicilia nord-occidentale e causò danni molto gravi a Palermo. Furono colpiti in particolare i quartieri della città che erano sorti sui terreni alluvionali anticamente occupati dalle acque dei fiumi Papireto e Cannizzaro (o Maltempo) o recuperati all’espansione urbana dal progressivo colmamento di parte della Cala del porto. In questi settori dell’incasato la scossa fece crollare totalmente interi isolati e causò lesioni e crolli parziali nella quasi generalità degli edifici. Nella Conca d’Oro, immediatamente oltre il perimetro delle mura palermitane, il terremoto causò lesioni nell’imponente complesso fortificato della Zisa e in sette arcate del ponte sul fiume Oreto (che scorre a oriente del centro storico). Lesioni, giudicate riparabili, furono rilevate in tutte le costruzioni esistenti nella campagna circostante la città.&lt;br&gt;Il terremoto causò danni di lieve entità a Trapani e fu avvertito fortemente in tutta la Sicilia occidentale da Sciacca a Mazara del Vallo, a Marsala e a Monreale; a est di Palermo il terremoto fu avvertito soltanto nelle campagne prossime alla capitale (Ciaculli).</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale, avvenuta alle 21.55 GMT dell’1 settembre 1726, non fu preceduta da eventi sismici premonitori. Le testimonianze coeve all’evento ricordarono una serie di repliche di varia intensità a partire dai primi giorni successivi al terremoto.&lt;br&gt;17 settembre 1726:&lt;br&gt;ore 10 italiane della notte tra 16 e 17 settembre (3.44 GMT) lieve scossa di terremoto avvertita a Palermo, non causò danni.&lt;br&gt;26 settembre 1726:&lt;br&gt;in questo giorno una fonte coeva $(082589)$ annotò, senza indicarne l’ora, una scossa di terremoto nei dintorni di Trapani, sul monte S.Giuliano, che causò il crollo di 10 case e di due celle del Convento dei Cappuccini.&lt;br&gt;16 ottobre 1726:&lt;br&gt;ore 10 della mattina (2.55 GMT) lieve scossa di terremoto avvertita a Palermo, non causò danni.&lt;br&gt;20 ottobre 1726:&lt;br&gt;in questa data le fonti dirette segnalarono, non precisandone il tempo origine, una scossa di replica avvertita a Palermo e con maggior forza, tanto da spaventare le popolazioni locali, a Cefalù, Calatabiano, Isnello, Gratteri, Geraci Siculo, Gagliano Castelferrato e Tusa. La notizia della propagazione della scossa sul versante orientale dell’isola, fino a Calatabiano, nei pressi di Taormina alle pendici nord-orientali dell’Etna, lascia alquanto perplessi. Mongitore $(185002)$, unico autore sincrono che descrisse questa scossa, incorse probabilmente in una inesattezza toponomastica o operò una frammistione tra eventi diversi, che sarebbe opportuno correggere.&lt;br&gt;Fonti d’interesse: $(185001,185002)$.</sequence>
    </effects>
  </Comments>
</Quake>
