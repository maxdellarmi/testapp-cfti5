<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1895 06 06</data_label>
      <time_label>00:35:05</time_label>
      <earthquakelocation>Fiorentino</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del 18 maggio 1895 delle ore 19:55 GMT, preceduta e accompagnata da forte rombo, causò danni gravi, con diffusi crolli parziali e forti lesioni agli edifici, nella zona collinare a sud di Firenze attraversata dai fiumi Greve, Pesa ed Ema. I danni maggiori furono concentrati nei comuni di Impruneta, Bagno a Ripoli e Firenze. Le località più danneggiate furono 9: Costa al Rosso, Croce a Varliano, Lappeggi, San Bartolomeo a Quarate, San Martino a Strada, Sant’Andrea in Percussina, Spedaletto, Tavarnuzze e Villa Fenzi. A Costa al Rosso una villa crollò quasi completamente e un’altra subì danni gravissimi; a Croce a Varliano le case subirono danni gravissimi e in generale divennero pericolanti; a Lappeggi la villa medicea ed altre due ville subirono forti lesioni con crolli parziali; a San Bartolomeo a Quarate crollarono i tetti di una decina di case e una casa crollò quasi completamente; a San Martino a Strada la chiesa parrocchiale subì danni irreparabili e vari edifici crollarono parzialmente o quasi totalmente; a Sant’Andrea in Percussina tutte le case divennero inabitabili, la chiesa subì danni difficilmente riparabili e una villa appartenuta a Niccolò Machiavelli crollò parzialmente; a Spedaletto ci furono crolli parziali e gravi danni in tutte le case; a Tavarnuzze ci furono diffusi crolli parziali e alcune case dovettero essere demolite; infine Villa Fenzi, antico edificio di buona costruzione, subì gravissimi danni interni ed esterni.&lt;br&gt;Altre 11 località, tra le quali Galluzzo e Impruneta, subirono danni un po’ meno gravi. Il terremoto danneggiò più o meno gravemente tutti gli edifici di Galluzzo; rese pericolanti e inabitabili varie case e lesionò gravemente gli alti e recenti edifici a tre piani costruiti nel centro del paese e destinati ad abitazione delle famiglie operaie. Impruneta subì danni simili e oltre due terzi della sua popolazione abbandonò temporaneamente le abitazioni; inoltre il santuario di S.Maria, il più importante edificio di Impruneta sotto il profilo storico-artistico, subì danni gravi.&lt;br&gt;Una settantina di località, tra le quali Firenze, subì danni di media entità. Queste località sono all’incirca comprese tra Lamole a ovest, Cercina a nord, Badiuzza a Ughi a est, Campoli a sud.&lt;br&gt;A Firenze la scossa causò danni estesi ma generalmente non gravi nei quartieri del centro storico e danni più accentuati nei quartieri più periferici della città. I danni più frequenti consistettero in leggere lesioni nei muri interni ed esterni, nelle volte e nei soffitti delle case, in lievi scollegamenti tra soffitti e pareti, nell’ampliamento di lesioni o crepe preesistenti, in screpolature e caduta di intonaci, distacco e caduta di elementi decorativi e di parti di cornicione; più raramente furono rilevate rotture di chiavi d’arco e spaccature di muri e volte; in casi sporadici ci furono crolli parziali. Eccepiscono a questo quadro dei danni il quartiere d’Oltrarno di S.Spirito, e in particolare la sua parte meridionale, dove i danni furono più gravi, con forti lesioni e spaccature diffuse nei muri delle case. Per quanto riguarda l’edilizia civile minore, complessivamente furono oltre 1.000 le denunce di abitazioni danneggiate pervenute alla polizia municipale e circa 100 gli edifici giudicati inabitabili; i danni alle persone furono molto limitati: 6 persone rimasero ferite in modo non grave $(092030,095407)$. L’edilizia monumentale, ecclesiastica e pubblica, di grandissima rilevanza storica e artistica, subì complessivamente danni non gravi. Per quanto riguarda gli edifici ecclesiastici, complessivamente furono danneggiati 14 chiese, tra cui la cattedrale di S.Maria del Fiore, 9 tra conventi e monasteri e l’ex palazzo vescovile di S.Miniato al Monte. I danni all’edilizia pubblica riguardarono 16 edifici, tra i quali Palazzo Vecchio; subirono danni notevoli soprattutto il Loggiato di Antonio da Sangallo, il vicino Spedale degli Innocenti e il palazzo del tribunale nel complesso di S.Firenze.&lt;br&gt;Il terremoto causò danni minori in circa 150 località poste tra Vaiano a nord, Vinci a ovest, Panzano a sud e Reggello a est.&lt;br&gt;La scossa fu avvertita in una vasta area dell’Italia centro-settentrionale: da Chiavari a Ravenna, da Parma a Roccastrada.&lt;br&gt;Una replica molto forte, avvenuta il 6 giugno 1895 alle ore 00:35 GMT, causò qualche nuovo danno nell’area dei massimi effetti; la sequenza sismica si protrasse fino al 20 giugno 1896.</description>
    </effects>
  </Comments>
</Quake>
