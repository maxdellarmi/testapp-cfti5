<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1349 09 09</data_label>
      <time_label>-</time_label>
      <earthquakelocation>Abruzzo</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La sequenza del settembre 1349 è nel suo insieme uno degli eventi più estesi e distruttivi della storia sismica italiana. Colpì una vasta area dell’Appennino centrale, con effetti devastanti, che coinvolsero decine di paesi e città importanti come Roma, Orvieto, L’Aquila e Viterbo. È testimoniata da un cospicuo corpus di fonti contemporanee, in particolare cronache, documenti amministrativi e lettere papali.&lt;br&gt;&#13;
Le scosse distruttive furono precedute da un terremoto a Isernia, avvenuto durante la notte del 22 gennaio 1349, che non causò danni. Le scosse più forti avvennero nella prima decade di settembre 1349: sussistono tuttavia incertezze sulla cronologia precisa della sequenza sismica. Complessivamente, si hanno informazioni su 50 località: 47 furono danneggiate, di cui 25 in modo grave. In base alla localizzazione degli effetti sono state ipotizzate quattro distinte aree epicentrali, i cui contorni sfumano incerti e in parte si sovrappongono.&lt;br&gt;&#13;
1. La prima area epicentrale comprende l’area di Viterbo e l’Umbria.&lt;br&gt;&#13;
Le città più colpite furono Viterbo, dove ci furono crolli e seri danni alle chiese di S.Angelo in Spata e S.Stefano, alle torri dei Gatteschi e dei Marcuccio, e Toscanella (odierna Tuscania, in provincia di Viterbo), dove il castello fu gravemente colpito. Ci furono danni rilevanti anche al castello di Onano (provincia di Frosinone). A Orvieto furono danneggiati il palazzo comunale e vari edifici privati. Ci furono probabilmente danni a Terni e forse a Perugia. Il terremoto fu sentito fino a Bologna e Modena.&lt;br&gt;&#13;
2. La seconda area epicentrale comprende la città dell’Aquila e la zona del Cicolano (corrispondente alla valle superiore e centrale del fiume Salto, situata nell’area dell’Appennino laziale orientale, nell’odierna provincia di Rieti). Gli effetti più distruttivi furono crolli diffusi e seri danni agli edifici di dieci località del Cicolano, che furono in parte abbandonate dai loro abitanti dopo il terremoto, vale a dire: Colle Sambuco, Gamagna, Girgenti, Mareri, Petrella Salto, Poggio Poponesco, Radicaro, Santa Maria, Staffoli e Vallebona.&lt;br&gt;&#13;
Inoltre ci furono danni gravi e diffusi alla città dell’Aquila, dove crollarono la cattedrale e la chiesa di S.Maria di Collemaggio, molti campanili, torri e palazzi. Le fonti ricordano danni gravi anche a Bazzano e Santa Maria della Vittoria, entrambe ora in provincia dell’Aquila.&lt;br&gt;&#13;
A Subiaco crollò la chiesa il monastero di S.Scolastica e il castello. Ci furono effetti di rilievo anche a Roma: fu danneggiata la basilica di S.Pietro, le chiese dei Dodici Apostoli, S.Giovanni in Laterano, S.Maria in Aracoeli, S.Paolo fuori le mura e le torri delle Milizie e dei Conti. A Tarano (nell’odierna provincia di Rieti) crollò una parte del castello. Ci furono probabilmente dei danni ad Ascoli Piceno.&lt;br&gt;&#13;
3. La terza area epicentrale comprende quattro località dell’antico Abruzzo Citra (nell’odierna provincia dell’Aquila). Gli effetti più gravi ci furono probabilmente a Pacile e Rocca Gilberti poiché vi sono fondati indizi per pensare che essi furono abbandonati dopo il terremoto. A Sulmona crollarono le mura della città e il convento di S.Domenico; a Pacentro due chiese furono danneggiate.&lt;br&gt;&#13;
4. La quarta area epicentrale comprende le zone del Sorano, di Cassino e il territorio di Isernia. Sono attestati danni più o meno gravi in 20 località: Atina (provincia di Frosinone) e Venafro (provincia di Isernia) furono quasi completamente distrutte; nella città di Isernia molti edifici crollarono o furono seriamente danneggiati, compresa la cattedrale. Ci furono inoltre crolli e seri danni a Cerasuolo (in provincia di Isernia) e a Cardito, Alvito e San Germano (odierna Cassino) e a Sant’Elia Fiumerapido (in provincia di Frosinone). Ci furono notevoli crolli nella chiesa dell’abbazia di Montecassino e anche l’adiacente monastero fu danneggiato. Anche le abbazie di San Domenico e di San Vincenzo al Volturno furono distrutte o gravemente danneggiate. Il terremoto causò seri danni anche a Sora, Veroli, Balsorano Vecchio, Sant’Agnello, Aversa, San Vittore del Lazio e Le Fratte (odierna Ausonia), località tutte nell’odierna provincia di Frosinone. Ci furono inoltre danni di rilievo anche ad Ariano Irpino e Napoli dove crollarono la facciata e il campanile della cattedrale.Il quadro delle distruzioni si colloca in un contesto sociale fortemente perturbato dall’epidemia di Peste Nera, in corso dall’anno precedente in tutta Europa. Enormi furono le difficoltà per riparare i danni e per ricostruire. Fu data la precedenza alle fortezze, alle chiese e alle vie di transito, per assicurare la difesa militare, essendo in corso anche conflitti fra signorie confinanti e stato della Chiesa.&lt;br&gt;&#13;
&lt;br&gt;&#13;
Problemi di cronologia. La maggior parte delle cronache datano il terremoto al 9 settembre 1349; Matteo Villani $(680011)$ riporta invece il 10 settembre, Giovanni da Bazzano $(090021)$ il 1º settembre. Una testimonianza significativa sull’incertezza che gli stessi contemporanei avevano dell’esatta cronologia delle scosse è attesta in un documento compilato tra il settembre e l’ottobre 1349 (Archivio Diocesano di Viterbo, S.Angelo de Spata, cart.1, fasc.34, c.3r) $(190077)$. Il canonico camerario di Viterbo lasciò infatti in bianco lo spazio dove avrebbe dovuto scrive il giorno del mese di settembre in cui era avvenuto il terremoto.&lt;br&gt;&#13;
Sono poche le fonti che segnalano l’orario del terremoto: tra quelle che riportano la data del 9 settembre 1349, le due più precise convergono verso le 8:15 GMT (prima o a metà dell’ora terza); un’altra fonte riporta un’indicazioni più qualitativa: poco dopo il sorgere del sole (che in quel periodo dell’anno alla latitudine di Montecassino corrisponde circa alle 4:45-5:00 GMT). Giovanni da Bazzano $(090021)$, che data il terremoto al 1º settembre, riporta tuttavia un orario abbastanza simile (anche se non del tutto coincidente) con le due fonti più precise sopra ricordate: circa tra le ore 7 e le ore 8 GMT (quasi all’ora seconda e prima della terza); questa convergenza di orari sembra suggerire l’ipotesi che Giovanni da Bazzano possa aver sbagliato il giorno del terremoto.&lt;br&gt;&#13;
A Isernia c’era stata una forte scossa, senza segnalazione di danni, nella notte del 22 gennaio 1349; da quella notte in avanti ci furono pressoché ininterrottamente quasi ogni mese delle scosse leggere fino al giorno 8 settembre.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La maggior parte delle cronache datano il terremoto al 9 settembre; Matteo Villani riporta invece il 10 settembre $(680011)$, Giovanni da Bazzano il primo settembre $(090021)$. Una testimonianza significativa sull’incertezza che gli stessi contemporanei avevano dell’esatta cronologia delle scosse è attesta in un documento compilato tra il settembre e l’ottobre del 1349 $(190077)$. Il canonico camerario di Viterbo lasciò infatti in bianco lo spazio dove avrebbe dovuto scrivere il giorno del mese di settembre in cui era avvenuto il terremoto. &lt;br&gt;Sono poche le fonti che segnalano l’orario del terremoto: tra quelle che riportano la data del 9 settembre, le due più precise convergono verso le 8:15 GMT (prima o a metà dell’ora terza) $(080291,370114)$; un’altra fonte riporta un’indicazioni più qualitativa: poco dopo il sorgere del sole (che in quel periodo dell’anno alla latitudine di Montecassino corrisponde circa alle 4:45-5:00 GMT) $(100013)$. Giovanni da Bazzano, che ha la data del primo settembre, riporta tuttavia un orario abbastanza simile (anche se non del tutto coincidente) con le due fonti più precise sopra ricordate: circa tra le ore 7 e le ore 8 GMT (quasi all’ora seconda e prima della terza); questo convergenza di orari sembra suggerire l’ipotesi che Giovanni da Bazzano possa aver sbagliato il giorno del terremoto $(090021)$.&lt;br&gt;A Isernia c’era stata una forte scossa, senza segnalazione di danni, nella notte del 22 gennaio 1349 dopo la cena; da quella notte in avanti ci furono pressoché ininterrottamente quasi ogni mese delle scosse leggere fino all’8 settembre $(370114)$.</sequence>
    </effects>
  </Comments>
</Quake>
