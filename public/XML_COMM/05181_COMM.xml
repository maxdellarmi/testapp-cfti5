<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1815 09 03</data_label>
      <time_label>23:00</time_label>
      <earthquakelocation>Valnerina</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne il 3 settembre 1815 intorno alle ore 23.00 GMT, e interessò principalmente la città di Norcia e 19 paesi del suo territorio circa i quali sono state reperite accurate perizie riguardanti i danni agli edifici: si tratta dei paesi di Abeto, Acquaro di Sant’Eutizio, Agriano, Aliena, Argentigli, Belforte, Biselli, Castelvecchio, Cerasola, Cerreto di Spoleto, Collazzoni, Corone, Forsivo, Legogne, Montaglioni, Norcia, Poggio di Croce, Rocca Nolfi, Serravalle, e Triponzo.&lt;br&gt;I danni agli edifici furono, presi singolarmente, di non grande entità, ma molto diffusi, e interessarono una grande quantità di abitazioni private nei paesi oltre a molti edifici religiosi e pubblici. In genere, furono aggravati dal ripetersi di altre scosse, e consistettero soprattutto in lesioni dei muri e nel crollo di camini, tegole e parti di tetti; in alcuni casi, a Poggio di Croce, nella chiesa parrocchiale di Legogne, e nell’abitazione del signor Giuseppe Buchi a Norcia, crollarono intere pareti e solo per quanto riguarda il paese di Abeto si ha notizia di crolli di interi edifici. A Norcia, il terremoto causò gravissimi danni agli edifici: parte della popolazione fu costretta a pernottare in rifugi di fortuna per diversi giorni; risultò pericolante il muro est del palazzo consigliare e fu gravemente danneggiato il palazzo apostolico.&lt;br&gt;A Castelvecchio, la Pieve fu gravemente colpita, furono molto rovinate la chiesa parrocchiale e la porta del paese. A Collazzoni la scossa, seguita da altre che aggravarono le distruzioni da essa portate, causò danni nella chiesa di Santa Giuliana Vergine e Martire, e alle Chiese della Madonna Santissima delle Grazie, della Madonna Santissima della Fonte, di Sant’Antonio da Padova, di Santa Croce, di Sant’Alberto, della Madonna Santissima dello Scandolaro, di Santa Caterina.&lt;br&gt;A Forsivo caddero molte tegole e un pezzo di muro della chiesa della Vergine Santissima, mentre nella chiesa di Sant’Apollinare una colonna uscì dal suo sesto, si aprirono fessure nei muri e nelle travi del tetto. Fu danneggiata anche la chiesa di Sant’Antonio.&lt;br&gt;A Montaglioni, la chiesa parrocchiale fu lesionata in molti punti, e in pericolo di crollo risultò il suo campanile, la casa parrocchiale annessa fu dichiarata inabitabile. Crollò anche la facciata della casa della Compagnia della Santissima Trinità, e in un’altra facciata cadde un pezzo di muro sopra una finestra, e molte lesioni si aprirono nei muri mentre il tetto a sua volta minacciava il crollo. La Chiesa della Madonna Santissima subì lesioni alla facciata est, al tetto e alla porta, cadente. Crollò un angolo della chiesa di sant’Ilario, metà del campanile e un pezzo della facciata; la volta si aprì.&lt;br&gt;A Poggio di Croce, furono danneggiate la chiesa parrocchiale di Sant’Egidio, la Chiesa della Santissima Nunziata, la chiesa del Santissimo Crocefisso e la Chiesa della Madonna Santissima della Quercia.&lt;br&gt;A Triponzo, in seguito al crollo del muraglione di sostegno di una pubblica strada, le fondamenta della casa del signor Ippolito Testa si trovarono del tutto scoperte e dovettero essere puntellate. Diroccò un ponte, situato alla Porta del paese, un cui muro laterale serviva da acquedotto, privando dell’acqua parte della comunità. Subirono danni la chiesa di Santa Caterina la Chiesa del Santissimo crocifisso, la chiesa della Madonna Santissima del Carmine, e la casa parrocchiale, la Casa della Confraternita del Santissimo Crocifisso, e il locale della pubblica osteria.&lt;br&gt;La scossa fu sentita fino a Roma.</description>
    </effects>
  </Comments>
</Quake>
