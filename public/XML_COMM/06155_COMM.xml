<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1837 04 11</data_label>
      <time_label>17:00</time_label>
      <earthquakelocation>Alpi Apuane</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa distruttiva avvenne l’11 aprile 1837 alle ore 17:00 GMT circa e colpì il versante nordorientale delle Alpi Apuane al confine tra la Lunigiana e la Garfagnana. Il paese più colpito fu Ugliancaldo, dove quasi tutti gli edifici crollarono: su un totale di 100 edifici, comprese capanne, "metati" (seccatoi per le castagne), e altre costruzioni accessorie delle abitazioni, 94 crollarono totalmente o furono dichiarati del tutto inabitabili e 2 parzialmente inabitabili. I danni più gravi riguardarono la parte alta del paese, il "castello", dove tutti gli edifici furono rasi al suolo; anche nella parte bassa, detta il "borgo", le distruzioni furono comunque molto estese. Ad Argigliano e Montefiore i danni furono inferiori, ma ugualmente gravissimi: ad Argigliano su un totale di 85 edifici, 24 (28%) subirono gravi danni; di questi 18 (21%) crollarono o divennero del tutto inabitabili e 6 (7%) parzialmente inabitabili. Anche qui, come ad Ugliancaldo, i danni più gravi riguardarono la parte alta del paese, il "castello", dove nessuna casa risultò abitabile; nella parte bassa, la "villa", le case dovettero essere puntellate, ma furono ritenute abitabili. Furono inoltre gravemente danneggiate la chiesa parrocchiale e la canonica. A Montefiore, su un totale di 41 edifici, 14 (34%) furono gravemente danneggiati; di questi, 7 (17%) crollarono o divennero del tutto inabitabili e altrettanti divennero parzialmente inabitabili.&lt;br&gt;In altri 16 paesi ci furono danni gravi. In particolare, a Minucciano 43 edifici crollarono o subirono danni molto gravi; crollò quasi completamente la torre della rocca, le cui macerie travolsero alcune case sottostanti; subirono gravi danni anche la residenza commissariale e la caserma dei carabinieri. A Casola in Lunigiana su un totale di 118 edifici, 15 (13%) subirono gravi danni; di questi 11 (9,5%) crollarono o divennero del tutto inabitabili e 4 (3,5%) parzialmente inabitabili; inoltre crollò parzialmente il campanile della chiesa parrocchiale. In altre 26 località, fra cui Fivizzano, ci furono danni di media entità. La scossa fu sentita fortemente a Lucca e Modena e più leggermente a Genova e in molti centri della pianura Padana.&lt;br&gt;Nella settimana successiva a Fivizzano furono contate 32 repliche; a Minucciano ne furono avvertite 40.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa distruttiva dell’11 aprile 1837, avvenuta alle ore alle ore 17:00 GMT circa, fu seguita da numerose repliche nei giorni seguenti. Nella settimana successiva a Fivizzano furono contate 32 repliche; a Minucciano ne furono avvertite 40 $(071265)$.</sequence>
    </effects>
  </Comments>
</Quake>
