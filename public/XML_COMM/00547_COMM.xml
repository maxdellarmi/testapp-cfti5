<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1511 03 28</data_label>
      <time_label>12:15</time_label>
      <earthquakelocation>Slovenia</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa del 26 marzo (ore 14:40 GMT ca.) ebbe la durata di 7-10 secondi; causò effetti distruttivi in una vasta area della Slovenia nord-occidentale e del Friuli. In Slovenia le località più colpite furono Idrija, Lubiana e numerosi castelli fra cui Tolmin, Bled, Trzic e Kamnik; in Friuli gli effetti furono particolarmente gravi a Gemona, Osoppo e Venzone, ma anche Trieste, Cividale e Udine furono gravemente danneggiate. In area italiana la scossa causò danni più leggeri in numerose località venete, fra le quali Belluno, Venezia, Padova e Treviso, e a Ferrara; la scossa fu sentita in un’area molto estesa, fino a Urbino a sud e Alessandria a ovest. Secondo Ribaric $(130470)$, il fatto che nell’area slovena maggiormente danneggiata il 95% delle case fosse in legno e scarsamente aggregate ridusse notevolmente i danni e il numero dei morti. Numerose furono le repliche successive attestate sia in Slovenia che in Italia, alcune anche di elevata intensità, le quali tuttavia, allo stato attuale della revisione, risultano di difficile valutazione nelle aree più danneggiate, anche a causa della genericità delle descrizioni.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Tutte le fonti concordano nel ricordare la scossa principale, avvenuta il 26 marzo 1511 alle ore 14:40 GMT circa (la sola eccezione è costituita dalla tarda cronaca veronese di L.Moscardo, che pone due scosse il 26, ma non riporta la scossa del 28 marzo). Repliche sensibili si ebbero il 28 marzo e l’1 aprile. Tutte sono elencate anche nel catalogo di Ribaric $(775036)$.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; Le fonti sono dettagliate riguardo alla prima scossa, indicando sia l’ora in cui avvenne, sia la durata approssimativa. In quest’ultimo caso, mancando strumenti di misura meccanici esse si servono di un sistema già in uso nel Medioevo e prendono a unità di misura alcune delle preghiere più note (Miserere, Pater Noster e Ave Maria indicativamente corrispondenti a 60, 12 e 8 secondi). Su entrambi i dati le fonti discordano, e talvolta di molto. Per l’indicazione dell’ora ciò può dipendere da usi orari locali differenti: le divergenze maggiori provengono da fonti bolognesi (che indicano le 21, secondo l’uso italiano) e ferraresi (che indicano le 23); generalmente le fonti di area veneta e friulana (sotto la dominazione veneta) concordano nel porre il terremoto tra le ore 20 e 21, ora italiana, oscillando dalle 20 e un quarto alle 20 e tre quarti. Antonio Belloni, notaio udinese, sembra essere il più preciso, avendo avuto probabilmente sott’occhio un orologio pubblico: secondo il suo racconto, la lancetta («signum») non aveva ancora raggiunto la metà del suo percorso tra le 20 e le 21 quando avvenne il terremoto $(500226)$, quindi circa le 14:30 GMT.&lt;br&gt;Riguardo alla durata della prima scossa si ha una chiara discordanza solo tra le fonti che hanno scelto l’Ave Maria come unità di misura: Belloni afferma infatti che essa durò quanto un’Ave o addirittura meno $(500226)$, un anonimo cronista veneziano invece sostiene che essa durò almeno due Ave $(500052)$. Per una durata più lunga di quella indicata dal Belloni si pronunciano anche altri testimoni: Rizzoni, cronista veronese, indica tre Pater $(700060)$; e altri quattro la equiparano in durata a un Miserere $(050398,500040,500082,810001)$.&lt;br&gt;La seconda scossa, di minore intensità, avvenne il 28 marzo 1511 dopo le 18, ora italiana $(700060)$, o alle 19, secondo un anonimo veneziano $(500052)$, quindi fra le 12:15 e le 13:15 GMT.&lt;br&gt;La terza scossa avvenne l’1 aprile alle 2 della notte ora italiana (20:15 GMT del 31 marzo), secondo diversi testimoni $(780089,700060)$ o alle 22, ora italiana (16:15 GMT), secondo altri $(410035)$ e un anonimo veneziano $(500052)$.&lt;br&gt;Una quarta scossa, segnalata solo da Bartolomeo Sanvito $(780089)$, sarebbe avvenuta il 2 aprile, circa due ore prima dell’alba (3:40 GMT). Per lo stesso giorno, forse, anche l’anonimo veneziano $(500052)$ segnala una scossa, ma alle 9, ora italiana (3:15 GMT).&lt;br&gt;Una quinta scossa, il 3 aprile alle 4, ora italiana.&lt;br&gt;Una sesta il 4 aprile alle 3, ora italiana (21:30 GMT).&lt;br&gt;Una settima il 6 aprile alle 4, ora italiana (21:15 GMT).&lt;br&gt;Un’ottava il 7 aprile alle 5, ora italiana (23:30 GMT) $(500052)$.&lt;br&gt;Una nona il 25 giugno alle 5 della notte, ora italiana (0:40 GMT) $(500082)$.&lt;br&gt;Una decima il 26 agosto alle 8, ora italiana (2:15 GMT) $(500052)$, o dopo terza, secondo il computo ecclesiastico in ora canoniche $(500082)$.</sequence>
    </effects>
  </Comments>
</Quake>
