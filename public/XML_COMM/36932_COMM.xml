<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1971 02 06</data_label>
      <time_label>18:09:08</time_label>
      <earthquakelocation>Tuscania (VT)</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; I danni maggiori furono localizzati a Tuscania, dove ci furono diversi crolli e il patrimonio edilizio risultò in gran parte inagibile: complessivamente il 60% degli edifici risultò danneggiato. I danni più gravi furono localizzati nel quartiere medievale, caratterizzato da costruzioni con muri a sacco, paramenti esterni di materiali misti, riempiti di pietrame sciolto, e tetti costruiti con travi di legno e tegole. Per quanto riguarda l’incasato nuovo di Tuscania, il 15% degli edifici fu dichiarato inabitabile. Molti monumenti storici furono gravemente lesionati. L’analisi dei danni a Tuscania, eseguita per lotti, in relazione ai tipi di edifici e ai suoli, ha dato i seguenti risultati: la resistenza alle sollecitazioni sismiche risultò "ottima" per gli edifici in cemento armato (di cui l’86% risultò senza danni) e con muri portanti in blocco di tufo o in mattoni (di cui il 43% risultò senza danni); "cattiva" per edifici con muri portanti costruiti alla romana, in opera incerta (con o senza cordolo in cemento armato) o a sacco. Per questi due tipi di edifici i danni furono notevoli: soltanto il 15% risultò senza danni o con qualche leggera screpolatura agli intonaci; il 31%, comprensivo dei due tipi, fu definito "gravemente danneggiato"; il 45% "mediamente danneggiato". In relazione al numero dei piani il grado di danno fu "più rilevante" per gli edifici costruiti fino a tre piani e "inferiore" per gli edifici a quattro piani. Fu infine rilevato che complessivamente gli edifici costruiti su lave resistettero meglio di quelli fondati su tufi. Gli edifici più antichi, che furono complessivamente molto danneggiati, poggiavano per lo più su terreno di riporto con spessore variabile da pochi centimetri a qualche metro, senza raggiungere la formazione litologica.&lt;br&gt;Nell’area circostante Tuscania, gli edifici più danneggiati, resi pericolanti da profonde lesioni, furono quelli costruiti a un piano, con muri a secco, senza fondazioni e con tetti a spiovente appoggiati su travi lignee; quelli meno danneggiati erano costruiti con conci squadrati a macchina, legati con abbondante malta, tetti a spiovente, fondazioni mediocri, ma non del tutto assenti. Vennero segnalati danni anche agli archi del ponte che collega Tuscania alla provinciale per Viterbo e che attraversa il fiume Marta $(420325)$. Danni leggeri, costituiti da lesioni e cadute di camini, si ebbero in alcuni paesi a nord ovest di Tuscania; lesioni leggere a Viterbo; a Civitavecchia cadde qualche camino. La scossa fu sentita a Roma e nel basso Lazio.</description>
    </effects>
  </Comments>
</Quake>
