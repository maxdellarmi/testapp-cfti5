<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1940 01 15</data_label>
      <time_label>13:19:24</time_label>
      <earthquakelocation>Golfo di Palermo</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 15 gennaio 1940 alle 13:19 GMT; colpì i centri della Sicilia nord-occidentale situati nell’entroterra del golfo di Palermo, causando danni nel capoluogo siciliano e nei comuni limitrofi, in particolare a Ficarazzi, Misilmeri e Villabate, localizzati a sud-sudest della città.&lt;br&gt;A Palermo quasi tutti gli edifici di vecchia costruzione furono lesionati più o meno gravemente; crollarono soffitti e pareti divisorie, alcuni muri e colonne si inclinarono, caddero le strutture accessorie più pesanti e sporgenti (balconi, cornicioni, camini, statue). Gli edifici più recenti, in particolare quelli in cemento armato, rimasero illesi tranne alcune fessure nei punti di minore resistenza come i vani di porte e finestre, i muri divisori e i soffitti. Complessivamente, delle 130.000 unità immobiliari totali, il 10% subì danni gravi, che ne compromisero in parte la stabilità e il normale utilizzo e resero necessarie opere di restauro radicali; il 45% subì danni leggeri; il rimanente 45% rimase illeso.&lt;br&gt;I danni più gravi avvennero nella parte vecchia della città, in particolare nei quartieri fondati sul greto e sul letto colmato dei torrenti Cannizzaro e Papireto. In questa zona tutti gli edifici furono danneggiati, eccettuati quelli più recenti costruiti nelle aree interessate dal risanamento del centro storico avviato nel 1894. Nel rione Albergheria, nel rione Capo, in piazza Cassa di Risparmio, in piazza Marina, in corso Vittorio Emanuele, nelle vie Isnello, Paternostro, Garibaldi, Alloro, Maqueda vi furono gravi lesioni e crolli parziali; alcuni edifici dovettero essere puntellati per pericolo di crollo e varie abitazioni furono fatte sgomberare. Nella piazzetta Brunaccini crollò parte di un fabbricato; alcuni muri pericolanti furono demoliti in via Bara all’Olivella; numerosi sgomberi di abitazioni vi furono in piazza Cattolica.&lt;br&gt;Danni notevoli furono riscontrati anche in alcune zone della parte nuova di Palermo. A nord del centro storico, gravi danni subirono gli edifici edificati sopra o nei pressi delle antiche cave di pietra in galleria, estese per vari chilometri dal monte Pellegrino fino alla via Notarbartolo; a sud del centro storico, in via S.Maria di Gesù alcune abitazioni riportarono gravi lesioni o crollarono parzialmente.&lt;br&gt;Danni di rilievo furono segnalati anche in vari edifici monumentali e pubblici. Nella chiesa di S.Anna crollò il grande gruppo decorativo alto circa 4 m, sovrastante la facciata barocca; la chiesa parrocchiale di S.Nicolò di Tolentino subì gravi danni nell’interno; crollò il vecchio campanile della chiesa di San Michele Arcangelo; furono riscontrate lesioni nella cupola della chiesa di S.Giuseppe ai Quattro Canti, che venne chiusa; furono lesionati gli archi che collegano la cattedrale al palazzo arcivescovile. Nell’ospedale di S.Saverio dovettero essere demolite alcune murature pericolanti; subirono gravi lesioni alcuni locali dell’Università; nell’ala destra dell’edificio della Biblioteca Nazionale si aprì una lesione lungo tutta la facciata su corso Vittorio Emanuele; la sede della Biblioteca Comunale e alcune scuole medie furono chiuse in attesa della riparazione dei danni subiti.&lt;br&gt;Nei comuni di Ficarazzi, Misilmeri e Villabate quasi tutti gli edifici furono danneggiati, soprattutto negli interni: a Ficarazzi su 1.800 edifici, 150 (8%) furono ritenuti inagibili e 500 (28%) risultarono danneggiati in modo grave; a Misilmeri su 4.000 edifici, ne furono danneggiati seriamente 800 (20%), 100 dei quali furono dichiarati inabitabili (12%); a Villabate su 1.200 unità immobiliari, 262 (22%) risultarono inabitabili. Effetti analoghi furono riscontrati nei comuni di Bolognetta e Piana degli Albanesi (all’epoca Piana dei Greci) e nelle borgate di Acqua dei Corsari e di Ficarazzelli.&lt;br&gt;Danni più leggeri avvennero in una quindicina di altre località, fra le quali Monreale, il cui celebre Duomo normanno subì lievi lesioni nelle pareti esterne e, nell’interno, lo spostamento di alcune travi della navata sinistra e il distacco di alcune tessere della decorazione musiva; leggeri danni subirono anche alcune colonnine e il fonte battesimale.&lt;br&gt;La scossa fu avvertita in tutta la Sicilia nord-occidentale e, molto leggermente, anche ad Agrigento e a Messina; non fu sentita a Caltanissetta, Enna e Catania.&lt;br&gt;Nei giorni seguenti vi furono numerose repliche leggere, che si protrassero fino alla fine di gennaio 1940. Una nuova forte scossa avvenne il 27 febbraio 1940, alle ore 13:45 GMT; causò grande panico nella popolazione a Bagheria, Misilmeri, Villabate e Ficarazzi; in quest’ultimo paese le case già danneggiate subirono un aggravamento delle lesioni.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne il 15 gennaio 1940 alle 13:19 GMT. Nei giorni seguenti vi furono numerose repliche leggere, che si protrassero fino alla fine di gennaio 1940. Una nuova forte scossa avvenne il 27 febbraio 1940, alle ore 13:45 GMT; causò grande panico nella popolazione a Bagheria, Misilmeri, Villabate e Ficarazzi; in quest’ultimo paese le case già danneggiate subirono un aggravamento delle lesioni $(001238,001239,001244,020478,095184,460162)$.</sequence>
    </effects>
  </Comments>
</Quake>
