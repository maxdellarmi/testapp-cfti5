<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1832 04 01</data_label>
      <time_label>12:-</time_label>
      <earthquakelocation>Reggiano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; L’area colpita fu la zona di pianura e pedemontana compresa tra Reggio Emilia e Parma. La sequenza sismica iniziò l’11 marzo 1832 e si protrasse per oltre un mese, quasi ·no alla ·ne di aprile. Le scosse più forti furono sentite l’11 marzo alle ore 7:00 e alle ore 9:00 GMT circa, e il 13 marzo verso le ore 3:30 GMT.&lt;br&gt;La prima scossa dell’11 marzo causò lievi danni a Carpi, dove caddero molti comignoli, e fu avvertita fortemente a Modena, Parma e Reggio Emilia. La seconda scossa, delle ore 9:00 GMT, causò la caduta di circa 40 comignoli e l’apertura di alcune fenditure nei muri a Parma e fu sentita fortemente a Modena e a Reggio Emilia. L’area di risentimento di queste due scosse si estese da Milano, a Ferrara, a Lucca e Genova.&lt;br&gt;La scossa principale avvenne il 13 marzo alle ore 3:30 GMT; a Reggio Emilia la sua durata fu percepita di 11 secondi; a Parma di circa 10 secondi; a Modena fu stimata di 10-12 secondi. I paesi più colpiti furono: Bagnolo in Piano, Campegine, Castelnovo di Sotto, Coviolo, San Bernardino, Santa Vittoria e Sesso. A Bagnolo in Piano subirono gravi danni la chiesa parrocchiale e la rocca.&lt;br&gt;A Campegine crollarono le volte e il campanile della chiesa e la canonica fu fortemente danneggiata. A Castelnovo di Sotto cadde in parte la facciata della chiesa parrocchiale di S.Andrea e nell’interno risultarono lesionati o sconnessi i pilastri, gli archi e le volte. A Coviolo ci furono danni ingenti alla chiesa parrocchiale; a San Bernardino cadde parte della volta della chiesa parrocchiale e il campanile divenne pericolante; a Santa Vittoria ci furono crolli e lesioni a muri e volte di edi·ci civili e religiosi; a Sesso la chiesa parrocchiale divenne inagibile e la torre campanaria dovette essere demolita. La scossa causò inoltre varie spaccature nei pressi della canonica e nella rupe del castello di Rossena, da cui si staccarono alcuni massi che rischiarono di cadere sul borgo sottostante.&lt;br&gt;In una quarantina di altre località, fra cui Reggio Emilia e Parma, vi furono gravi danni. A Reggio Emilia gran parte delle abitazioni furono lesionate e alcune crollarono parzialmente, soprattutto nel quartiere di S.Croce e nel ghetto ebraico; subirono gravi danni quasi tutti gli edifici monumentali civili ed ecclesiastici, fra cui il palazzo del Comune, il duomo, le chiese di S.Prospero e della Madonna della Ghiara; in particolare furono colpiti torri e campanili alcuni dei quali crollarono in parte o dovettero essere abbassati a causa delle lesioni e degli strapiombi subiti. A Parma caddero i comignoli e si aprirono crepe nei muri e nelle volte di molte abitazioni; tutti i grandi edifici pubblici furono lesionati, tranne il teatro ‘nuovo’, l’attuale teatro Regio edificato da pochi anni; furono danneggiate 15 chiese, tra cui quelle di S.Giovanni Evangelista, della SS.Annunziata e della Madonna della Steccata.&lt;br&gt;L’area in cui la scossa fu sentita comprese gran parte dell’Italia settentrionale: fu avvertita a nord ·no a Lugano, in Svizzera, a est ·no a Udine, a sud ·no a Lucca e a ovest ·no a Torino.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La prima scossa è segnalata dalle fonti tra le ore 7 e le ore 8 del mattino dell’11 marzo 1832. Non tutte sono concordi nell’indicazione dell’orario, tuttavia la gran parte indica le ore 7 e 45 minuti. La scossa è segnalata a Parma, Modena, Reggio e Milano. Solo per Carpi è rilevata la caduta di molti comignoli (Saltini, Memorie). Tutte le fonti che segnalano la scossa delle ore 7 e 45 minuti ricordano anche la sua replica delle ore 9 e 45 minuti. Anche in questo caso non c’è accordo completo sull’orario della scossa; molte la collocano tra le ore 9 e 45 minuti e le ore 9 e 53 minuti (alcune parlano delle ore 10 meno pochi minuti); alcune invece indicano le ore 9 o le 9 e 30 minuti, le ore 10 e 15 minuti o le ore 10 e 45 minuti. Solo per Parma vengono rilevati danni dalle fonti: caduta di alcuni comignoli e apertura di crepe in alcuni edifici. Relativamente a Reggio Emilia alcune fonti cronachistiche sottolineano esplicitamente l’assenza di danni. L’area di risentimento delle due scosse comprende, oltre a Reggio Emilia (cui le fonti principalmente si riferiscono), anche Correggio, Viadana, Modena, Cremona, Verona, Milano, Genova e Lucca. Alcune fonti accennano ad altre due lievi scosse sempre per l’11 marzo: quella delle ore 14 avvertita solo a Parma e quella delle 21 avvertita sia a Parma che a Reggio: la scossa più violenta del giorno 12 marzo è stata quella delle ore 3.30, che ha interessato in particolare Parma, ma è stata avvertita in una vasta area da Guastalla a Verona fino a Camaiore. Nel corso della notte e della mattina altre repliche di minore intensità si sono avute a Parma alle ore 5, alle 5 e 15, alle 6 e tra le 8 e le 9. Più severa la scossa delle ore 9 e 45 che ha colpito Reggio Emilia, Parma e Modena con un area di risentimento estesa a Carpi, Correggio, Viadana, fino a Lucca. La ricerca non ha confermato le scosse indicate dal Catalogo alle ore 1.30 e 3.30. La scossa principale di questo periodo sismico è avvenuta verso le ore 4.30 preceduta, un’ora prima, da una forte scossa avvertita nel Reggiano e nel Parmense. Quanto alla scossa che ha colpito Reggio Emilia tutte le fonti sono concordi nell’indicare un orario che varia tra le ore 4 e 25 minuti e le ore 4 e 30 minuti ed una durata tra i 10 ed i 12 secondi. Le pur esigue testimonianze dirette degli effetti della scossa in Parma permettono di ricostruire un quadro sufficientemente dettagliato delle condizioni della città dopo il terremoto. Tutte le fonti indicano le 4 e 20 minuti come ora della scossa più forte, della durata di circa 10 secondi. A Cremona, dove il moto ebbe durata di 5 secondi e direzione S-N, vi è notizia della caduta di comignoli dai tetti e di intonaco dalle volte. L’area di risentimento è piuttosto ampia e comprende: Nonantola (dove si ha notizia di un solo camino pericolante); Bologna; Cento; Mantova; Verona; Venezia; Genova; Lucca; Torino e Alpignano; Milano; Pavia e Lugano; Vigevano; Brescia e territorio. Oltre alla quasi immediata replica della scossa delle ore 4 e 25 minuti ca. (registrata dal Da Ponte per Brescia; Mayer per Verona; Benassi e Braglia per Reggio Emilia; Davolio per Novellara; GMN del 17.03 per Mantova), un’altra scossa è segnalata dalle fonti per il giorno 13.03, alle ore 18. Le scosse sono continuate nella notte del 14 marzo. Piuttosto forti quelle delle ore 6.40 e delle 8.40 a Reggio, Modena e Parma. Leggermente meno intensa quella delle ore 4 del giorno 15 nelle stesse località.</sequence>
    </effects>
  </Comments>
</Quake>
