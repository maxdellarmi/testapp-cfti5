<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1279 04 30</data_label>
      <time_label>14:00</time_label>
      <earthquakelocation>Appennino umbro-marchigiano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Nel pomeriggio del 30 aprile 1279 un forte terremoto colpì una vasta area dell’Appennino, tra l’Umbria e le Marche, situata nelle attuali province di Perugia, Macerata e Ancona: questo terremoto è nettamente distinto da quello romagnolo avvenuto nella notte fra il 30 aprile e il 1º maggio 1279.&lt;br&gt;&#13;
Il terremoto si delinea come un evento fortemente distruttivo, con devastanti effetti sull’edilizia e sull’ambiente. I paesi più colpiti furono Camerino, dove crollarono torri e case, e in particolare il campanile di Santa Maria, la torre di San Giacomo e un monastero, e Serravalle di Chienti, dove il castello fu travolto da estesi movimenti franosi. Gravi danni vi furono anche a Nocera Umbra e in numerosi piccoli castelli montani non meglio specificati. Danni rilevanti si ebbero anche a Cingoli, Fabriano, Matelica, San Severino Marche e Spello; a Cerreto di Spoleto gli abitanti del comune tennero un consiglio all’aperto, presso le mura del castello poiché rimanere all’interno della città era rischioso, segno che il terremoto aveva forse reso pericolanti degli edifici. L’area di risentimento senza danni si estese a Roma e a Montecassino verso sud, a Venezia e forse a Forlì verso nord.&lt;br&gt;&#13;
Le scosse si protrassero per 14 oppure per 15 (o 17) giorni. La vaghezza e l’imprecisione di queste informazioni non permettono tuttavia di attribuire con certezza la sequenza delle scosse al terremoto umbro-marchigiano o a quello romagnolo.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Per quanto le fonti mostrino incertezze e oscillazioni sull’indicazione del giorno in cui avvenne il terremoto, per la quasi concomitanza temporale e la prossimità geografica di un’altra scossa, alcune cronache (quella del notaio di Foligno Bonaventura di Benvenuto per l’area umbra $(090053)$, e quella di Pietro Cantinelli per l’area romagnola $(090055)$), riportano indicazioni orarie precise e permettono di distinguere le due scosse: una prima scossa, localizzata in area umbro-marchigiana, avvenne il 30 aprile 1279 intorno all’ora dei vespri, o poco dopo ("circa horam vesperarum" $(090055)$, "post vesperas" $(090053)$, "immediate post vesperas" $(090277)$), ora che corrisponderebbe a metà del pomeriggio (in modo molto approssimativo intorno alle 14 GMT), a condizione che si fosse già affermato lo spostamento dell’ora nona da metà pomeriggio a mezzogiorno e di conseguenza quello del vespro da un’ora prima del tramonto a metà pomeriggio (Bilfinger 1892) $(052189)$; una seconda scossa, localizzata in area romagnola, avvenne a metà della notte tra il 30 aprile e l’1 maggio ("quasi circa horam medie noctis") $(090055)$. Essendo ancora in uso la misurazione ecclesiastica del tempo in ore canoniche, l’espressione "horam medie noctis" non può essere tradotta con "ore 24" (o ore 23 GMT). Essa indica infatti molto genericamente la metà della notte e non può essere precisata ulteriormente. Una testimonianza più tarda, solo in parte dipendente dalla cronaca di Pietro Cantinelli, contenuta negli "Annales Forolivienses" $(090039)$, consente di approssimare meglio il tempo origine di questa scossa poiché si trova scritto che essa avvenne "al mattutino" ("in matutinis"), cioè nel momento della prima preghiera del mattino prevista dalla regola di S.Benedetto, che per il periodo in questione corrisponde all’intervallo di tempo compreso circa tra le ore 3 e le ore 3.30 del mattino (circa tra le 2 e le 2.30 GMT).&lt;br&gt;Le scosse si protrassero per 14 $(090192,090371)$ oppure per 15 (o 17) giorni $(090131)$. La vaghezza e l’imprecisione di queste informazioni non permettono tuttavia di attribuire con certezza la sequenza delle scosse al terremoto umbro-marchigiano o a quello romagnolo.</sequence>
    </effects>
  </Comments>
</Quake>
