<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1859 08 22</data_label>
      <time_label>12:32</time_label>
      <earthquakelocation>Valnerina</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa del 22 agosto 1859, avvenuta alle ore 12.32 GMT, ebbe effetti disastrosi a Norcia e nei vicini villaggi di Campi, Capo del Colle, Casali di Serravalle e Sant’Angelo; causò il crollo di circa metà degli incasati di Abeto, Ancarano e Todiano e il crollo di circa un terzo degli edifici di Frascaro.&lt;br&gt;Per Norcia sono attestati gravissimi danni e crolli diffusi, e, in particolare, la distruzione di due interi quartieri posti sul pendio della collina, le cui case, abitate dai cittadini più poveri, erano di pessima costruzione. Il patrimonio ecclesiastico fu estesamente danneggiato: il palazzo vescovile crollò parzialmente e divenne pericolante; l’ospizio delle Orfane crollò parzialmente; furono gravemente danneggiate e divennero pericolanti sette chiese, tre conventi e due edifici di proprietà ecclesiastica; furono gravemente danneggiate sei chiese, tra le quali la chiesa cattedrale di Santa Maria Argentea, i cui danni maggiori riguardarono il tetto, il soffitto e il campanile, che crollò, e un istituto di educazione; subirono danni meno gravi due chiese e due edifici ecclesiastici, tra i quali il Seminario Vescovile; subirono infine danni lievi due chiese e l’Ospedale degli Infermi.&lt;br&gt;Anche il patrimonio edilizio pubblico subì gravi danni: il palazzo comunale subì dannio gravissime e divenne pericolante; il palazzo del governo, noto con il nome di "Castellina", divenne in gran parte pericolante; crollarono completamente l’arco di porta Santa Lucia e tre punti della cinta muraria, che per il resto subì gravi danni. I fabbricati industriali crollarono completamente.&lt;br&gt;Quanto agli edifici ad uso abitativo, delle 676 case di cui era composto l’incasato di Norcia, 195 (29%) crollarono completamente, 405 (60%) subirono crolli parziali, mentre le restanti (11%) subirono gravi danni. Molte delle case parzialmente crollate dovettero essere successivamente demolite. Le case di recente costruzione, edificate senza seguire alcun metodo regolare, subirono gravissimi danni; di queste, quelle la cui altezza superava i due piani crollarono completamente. Furono particolarmente danneggiati i piani superiori delle case, che divennero inabitabili e il cui crollo causò spesso lo sfondamento del pianterreno. Le case che subirono i danni minori furono quelle che si trovavano nel centro della città e le case situate a fondo valle e costruite su terreno tufaceo. È attestato che solo un edificio abitativo, la casa del marchese Cipriani, rimase quasi intatto. I danni a Norcia furono complessivamente pari circa 210.000 scudi.&lt;br&gt;Sulla base delle informazioni ottenute dall’ingegnere governativo Kibel, padre Secchi riportò che crollarono, totalmente o parzialmente, il 90% degli edifici di Campi, Capo del Colle, Casali di Serravalle e Sant’Angelo; il 45% circa degli edifici di Abeto, Ancarano e Todiano e il 30% degli edifici di Frascaro.&lt;br&gt;La scossa causò infine lievi danni a Cascia, il cui unico edificio seriamente danneggiato fu il convento dei Francescani, che, già in cattivo stato, divenne in parte inabitabile, e qualche danno a Visso.&lt;br&gt;L’area di risentimento del terremoto fu compresa tra Pesaro a nord.e Roma a sud.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Questo periodo sismico fu caratterizzato dalla fortissima scossa del 22 agosto 1859, avvenuta alle ore 12.32 GMT, della durata di circa 7 secondi a Norcia. Nei giorni precedenti erano avvenute alcune leggere scosse. Le repliche si protrassero fino al dicembre successivo. Alcune delle scosse immediatamente successive a quella del 22 agosto aggravarono i danni da questa causati.</sequence>
    </effects>
  </Comments>
</Quake>
