<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1905 09 08</data_label>
      <time_label>01:43:11</time_label>
      <earthquakelocation>Calabria</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne alle ore 1:43 GMT e colpì con effetti distruttivi la regione che si affaccia sul golfo di Sant’Eufemia. Nella parte settentrionale della penisola di Capo Vaticano, nell’attuale provincia di Vibo Valentia, 13 località (fra cui Parghelia, Piscopio, Stefanaconi e una decina di centri minori) furono quasi completamente distrutte. Dall’altro lato del golfo, in provincia di Catanzaro, fu in gran parte devastato l’abitato di Martirano, ubicato nella bassa valle del fiume Savuto. In questi paesi la portata delle distruzioni fu aggravata dallo stato del patrimonio edilizio caratterizzato da tecniche costruttive scadenti che resero gli edifici molto vulnerabili. Nei centri minori del Vibonese, infatti, le case erano spesso edificate in muratura di "breste", ossia grossi mattoni di fango e paglia essiccati al sole, legati da malta terrosa e friabile: queste costruzioni si sfasciarono completamente sotto l’impulso della scossa.&lt;br&gt;In altre 22 località, fra cui Aiello Calabro in provincia di Cosenza, Vena di Maida in provincia di Catanzaro, Maierato e Sant’Onofrio in provincia di Vibo Valentia, gran parte degli edifici crollarono o furono danneggiati così gravemente da dover essere demoliti o da risultare inabitabili. Danni gravi (diversi edifici crollati totalmente o parzialmente o resi inagibili e gran parte degli altri lesionati più o meno gravemente) interessarono più di 130 località nelle province di Cosenza, Catanzaro, Vibo Valentia e Reggio Calabria; fra queste la stessa Vibo Valentia (all’epoca Monteleone di Calabria). In oltre 220 centri abitati della Calabria e del Messinese, comprese le città di Cosenza, Crotone, Catanzaro e Messina, ci furono danni più limitati, anche se in alcuni casi rilevanti, agli edifici pubblici e privati. Danni leggeri o sporadici furono rilevati in oltre 180 località.&lt;br&gt;Secondo i dati ufficiali, i comuni calabresi danneggiati dal terremoto furono 331, in cui risiedevano complessivamente 1.189.306 abitanti (l’80% circa della popolazione allora residente nell’intera regione). In particolare, in 82 comuni ci furono distruzioni totali o parziali degli abitati o danni molto gravi; 107 comuni risultarono danneggiati in modo grave e 142 subirono danni minori. Le case distrutte dal terremoto o demolite totalmente furono 8220, di cui 6186 in provincia di Catanzaro (che all’epoca comprendeva anche l’attuale provincia di Vibo Valentia), 1000 in provincia di Cosenza, 1034 in provincia di Reggio Calabria.&lt;br&gt;L’area di risentimento si estese praticamente a tutta l’Italia meridionale. Verso nord il terremoto fu sentito fortemente in numerosi centri della Basilicata, dell’Irpinia e del Salernitano; più leggermente in Puglia, a Napoli, nel Beneventano e fino alla provincia di Isernia. In Sicilia la scossa fu forte a Catania e in diversi centri dell’area etnea; più leggera nelle province di Siracusa, Ragusa e Palermo.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il terremoto distruttivo delle ore 1:43:11 GMT dell’8 settembre 1905, fu preceduto da due scosse leggere, avvenute alle ore 23:00 GMT circa del 7 e alle ore 0:40 GMT circa dell’8 settembre.&lt;br&gt;In precedenza, una scossa era stata generalmente sentita nei paesi della Calabria occidentale il 29 agosto, in coincidenza di un periodo di intensificazione dell’attività dello Stromboli.&lt;br&gt;Dopo la scossa principale ne seguirono subito altre due e dopo qualche tempo ancora un’altra. Nei tre mesi successivi si registrarono circa 100 scosse. Alla fine dell’anno 1905 si contarono 219 repliche, altre 95 nel 1906 e 82 nel 1907.</sequence>
    </effects>
  </Comments>
</Quake>
