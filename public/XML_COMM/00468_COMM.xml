<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1483 08 11</data_label>
      <time_label>19:40</time_label>
      <earthquakelocation>Romagna meridionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; L’11 agosto 1483 circa alle ore 19:40 GMT (la prima ora della notte in orario “all’italiana”) un terremoto colpì l’area subappenninica e la pianura della Romagna causando gravi danni nell’area compresa tra Cervia (l’odierna Cervia Vecchia situata 2 km circa a sud-ovest della città odierna), Forlì e Cesena.&lt;br&gt;&#13;
A Cervia Vecchia la maggior parte delle case crollò o fu danneggiata molto gravemente (da metà a 2/3, secondo le fonti), ci furono dei morti (alcuni o molti, secondo le fonti). L’insediamento medievale della città era situato al centro dell’area delle saline. La città venne a poco a poco abbandonata per i danni subiti e per le condizioni insalubri del sito divenuto malarico. A partire dalla fine del XVII secolo fu edificato un nuovo insediamento a circa 2 km a nord-est dell’antico.&lt;br&gt;&#13;
A Cesena crollarono alcune case e le altre furono danneggiate con lesioni e caduta di comignoli. Furono gravemente lesionate le chiese di S.Domenico e di S.Maria dei Servi (l’odierno santuario dell’Addolorata), che crollò poco tempo dopo; nel convento di S.Francesco si aprirono le volte della biblioteca (odierna Biblioteca Malatestiana), cadde il cornicione del dormitorio e fu gravemente lesionato il campanile; subirono gravi danni i pilastri del Duomo. Nella piazza maggiore caddero i merli dell’antico palazzo del Comune e fu gravemente lesionata la grande torre di “fra’ Borello”, che dovette essere abbattuta; subì gravissimi danni il palazzo dei Conservatori (l’odierno Palazzo del Ridotto), che fu completamente ricostruito. Ci fu 1 morto (e 1 ferito) in città e molti morti nelle campagne circostanti.&lt;br&gt;&#13;
A Forlì quasi tutte le case furono danneggiate da lesioni e cadute di merli e comignoli; crollarono totalmente una casa nella contrada di S.Tommaso e una casa-torre nella contrada di S.Croce. Caddero due torricini della cella del campanile della chiesa di S.Mercuriale e si aprì la cuspide conica, che dovette essere incatenata; crollarono la parte sommitale del campanile della chiesa di S.Croce (Duomo) e alcune parti del campanile di S.Agostino. Nel convento di S.Francesco crollò l’ala occidentale del chiostro, nella quale erano in corso dei lavori. Ci fu 1 morto in città e 7 feriti in località “villa di Fabbrica”.&lt;br&gt;&#13;
A Ravenna vi furono danni rilevanti, in particolare negli edifici più antichi; a Rimini varie case furono danneggiate e caddero alcuni comignoli; ci furono alcuni morti.&lt;br&gt;&#13;
Anche alcuni centri minori, come Bertinoro (con 20 tra morti e feriti), Casemurate (5 morti) e Roversano (4 morti), furono gravemente colpiti: è attestato infatti il crollo di numerosi edifici. L’abbazia di Santa Maria delle Grazie di Fornò subì gravi danni al tetto.&lt;br&gt;&#13;
La scossa fu avvertita fortemente a Ferrara, e più leggermente a Venezia, Bologna, Firenze e Ancona.&lt;br&gt;&#13;
La lunga durata del periodo sismico (circa 3 mesi) costrinse la popolazione di Cesena a rifugiarsi in campagna e a dormire all’aperto.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il terremoto avvenne tra la mezzanotte e l’una dell’11 agosto 1483 $(400025,350206)$.</sequence>
    </effects>
  </Comments>
</Quake>
