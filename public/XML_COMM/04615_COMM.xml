<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1791 10 11</data_label>
      <time_label>13:05</time_label>
      <earthquakelocation>Appennino umbro</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa che causò i danni più rilevanti avvenne l’11 ottobre 1791 alle ore 13:05 GMT ca. (ore 20 in uso orario "all’italiana"). Fu seguita da numerose repliche nei giorni successivi e fino agli inizi di dicembre. L’area più colpita fu la zona appenninica a est e a sud-est di Foligno dove tutti i piccoli centri abitati di montagna subirono gravi danni. I paesi più colpiti furono: Casenove, Leggiana, Montalbo, Morro, Orsano, Rasiglia, San Martino, Scopoli, Sellano, Serrone e Volperino, dove gli edifici pubblici e le abitazioni private subirono crolli parziali, gravi lesioni, spaccature, distacchi e strapiombi delle murature interne ed esterne, in particolare nelle facciate e nei cantoni; la caduta di camini, di parti di tetti, soffitti e volte, di architravi, stipiti e spallette di porte e finestre. Danni un po’ meno gravi furono riscontrati in una quarantina di altre località.&lt;br&gt;A Foligno il terremoto causò danni in numerose case e palazzi e in diverse chiese. Fra gli edifici pubblici ed ecclesiastici risultarono danneggiati la chiesa di S.Lucia, che dovette essere rinforzata da uno sperone, il palazzo Apostolico e il palazzo Priorale. La scossa fu sentita fortemente a Perugia e causò leggere fenditure nella volta della sacrestia della chiesa di S.Costanzo; fu avvertita senza danni ad Assisi, Spoleto e Tolentino, e leggermente a Roma.</description>
    </effects>
  </Comments>
</Quake>
