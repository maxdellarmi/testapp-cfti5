<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1690 12 23</data_label>
      <time_label>00:20</time_label>
      <earthquakelocation>Anconetano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa principale avvenne il 23 dicembre 1690 alle 0:20 GMT ca. (8 e un quarto italiane); fu avvertita ad Ancona da alcuni testimoni della durata di circa 30 secondi (nelle fonti si dice che durò uno o due "credo") e fu seguita da varie repliche, la più forte delle quali alle ore 22:05 GMT ca. (ore 6 italiane) dello stesso 23 dicembre. Colpì Ancona e le località vicine, in particolare i paesi di Sirolo e Numana, posti a SE della città, alle pendici meridionali del Monte Conero.&lt;br&gt;A Sirolo le distruzioni furono particolarmente gravi: numerose case crollarono e le rimanenti divennero in gran parte inabitabili; crollarono o furono gravemente danneggiati il Palazzo priorale, la torre dell’orologio, l’ospedale, il macello, l’osteria, le abitazioni del medico, del podestà, del cancelliere, del balivo e altre abitazioni di proprietà pubblica date in locazione. Subì crolli anche il sistema difensivo del paese: le mura, le porte, l’edificio del corpo di guardia, la postazione delle guardie presso il mare.&lt;br&gt;Ad Ancona il terremoto causò il diffuso danneggiamento della quasi totalità degli edifici pubblici e privati. Crollarono oltre 100 (5%) dei circa 2.000 edifici privati e molti altri divennero inagibili. Più dettagliate sono le informazioni reperite sui danni agli edifici pubblici. Crollarono interamente le chiese di S.Crispino e della Madonna degli Orti. Caddero i campanili delle chiese di S.Nicola e di S.Agnese e rimasero pericolanti quelli di S.Pietro, dei Domenicani e delle Carceri. Subì gravi danni la chiesa di S.Maria della Piazza: crollò la parte superiore della facciata e fu lesionata quella inferiore; il campanile, gravemente lesionato e sconnesso, crollò quasi completamente poco tempo dopo distruggendo il vicino locale della pesa della Dogana. Vi furono gravi danni nel Palazzo del Governo; fu notevolmente danneggiato il Palazzo degli Anziani; danni furono riscontrati anche nella Loggia dei Mercanti; nel Palazzo Episcopale si aprirono varie lesioni. Danni molto gravi subirono anche i palazzi delle famiglie Ferretti e Antiqui. Le mura della città crollarono in più punti.&lt;br&gt;Anche a Numana (all’epoca Umana) vi furono danni gravi; sul monte Conero, la chiesa e il convento dei Camaldolesi, il cui complesso è noto come Badia di San Pietro, subirono gravi lesioni e crolli parziali. Danni minori vi furono ad Agugliano, Castelfidardo, Falconara Marittima, Offagna, Osimo e Polverigi. La scossa fu sentita fortemente, ma senza danni, a Senigallia e a Fano.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Le notizie reperite sui giorni, le ore e l’intensità delle scosse riguardano Ancona; per gli altri centri non si hanno informazioni dettagliate, ma solo generici riferimenti alle scosse della notte tra il 22 e il 23 dicembre. La scossa principale, della durata di 30 secondi ca. (uno o due "credo"), fu avvertita il 23 dicembre 1690 alle 0:20 GMT ca. (8 e un quarto italiane) $(395344,395349,470013,910509)$. Nella stessa notte e nei giorni successivi seguirono numerose repliche più leggere; quelle di maggiore intensità furono sentite alle ore 19:05 GMT ca. (ore 3 italiane) e alle ore 22:05 GMT ca. (6 italiane) dello stesso 23 dicembre $(070495,470013,910509)$.&lt;br&gt;Furono avvertite scosse fino al febbraio-marzo del 1691, e poi di nuovo nell’agosto-settembre 1691 $(070501,395345,395349,910509)$.</sequence>
    </effects>
  </Comments>
</Quake>
