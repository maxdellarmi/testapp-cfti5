<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1962 08 21</data_label>
      <time_label>18:09:02</time_label>
      <earthquakelocation>Irpinia</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La prima scossa fu sentita il 21 agosto alle ore 15:56 GMT: spaventò la popolazione ad Ariano Irpino, ma non causò danni. Dopo poco più di due ore ci furono due scosse violentissime, avvenute a 10 minuti di distanza alle ore 18:09 e 18:19 GMT; la seconda fu la scossa che causò i danni più gravi, tuttavia gli effetti sono pressoché indistinguibili. La zona più colpita fu l’area dell’Appennino campano al confine tra il Sannio e l’Irpinia. In generale i crolli totali furono pochi, ma i danni ai fabbricati furono in molti casi così rilevanti da renderne necessaria la demolizione o il puntellamento, e lo sgombero immediato. I comuni danneggiati più gravemente furono Casalbore, Melito Irpino, Molinara, Reino e Sant’Arcangelo Trimonte, dove la percentuale degli edifici danneggiati risultò generalmente superiore al 90%, e quella degli edifici danneggiati in modo grave o rilevante raggiunse o superò il 50%. Danni molto gravi furono rilevati anche nei comuni di Bonito, Ginestra degli Schiavoni, Paduli e Pago Veiano. In altre 20 località circa ci furono danni gravi con numerose case case rese inabitabili. In oltre 70 centri abitati, comprese varie località delle provincie di Benevento, Caserta, Foggia, Napoli e Salerno ci furono danni rilevanti. La scossa fu sentita nel Lazio, in Abruzzo, nella Puglia meridionale e in Basilicata.&lt;br&gt;Molte repliche più leggere furono avvertite lo stesso 21 agosto e nei giorni successivi. Il 28 agosto alle ore 11:00 GMT in tutta l’Italia meridionale fu sentita molto fortemente una scossa localizzata nella Grecia meridionale. In quasi tutte le località colpite dal terremoto del 21 agosto tale scossa aggravò le condizioni degli edifici già dissestati e rese necessario l’ulteriore sgombero di varie famiglie.</description>
    </effects>
  </Comments>
</Quake>
