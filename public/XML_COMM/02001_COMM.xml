<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1751 07 27</data_label>
      <time_label>01:00</time_label>
      <earthquakelocation>Appennino umbro-marchigiano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questo periodo sismico colpì l’Appennino umbro-marchigiano in particolare nel versante umbro, causando effetti disastrosi nel territorio di Gualdo Tadino e danni gravissimi, con vari crolli, nei territori di Nocera Umbra e di Gubbio. Le scosse che causarono i danni più gravi, precedute da una forte scossa avvenuta nella notte del 26 luglio 1751 alle ore 21:15 GMT (ore 2 italiane), avvennero il 27 luglio alle ore 1:00 GMT ca (5:45 italiane) e alle ore 3:15 GMT ca. (ore 8 italiane), e furono seguite da frequentissime repliche che si protrassero per mesi, fino all’anno successivo.&lt;br&gt;Il terremoto causò il crollo del 100% delle case a Busche (19 case esistenti), Caprara (49), Margnano (17) e Piagge (36); a Crocicchio ne crollarono 16 su 19 (84%) le restanti 3 (16%) e la chiesa parrocchiale divenerro inagibili; a Grello ne crollarono 29 (83%) su 35, le restanti 6 (17%) divennero parzialmente inabitabili; a Rigali crollarono 43 case: il numero delle case che componevano il villaggio è ignoto, sapendo però che Rigali era abitata da 275 persone e che ciascun fuoco era composto da circa 4-5 persone, si può affermare che i crolli riguardarono all’incirca il 70% delle case; a San Pellegrino ne crollarono 32 (61,5%) su 52 e le altre 20 (38,5%) divennero inabitabili; a Belvedere il terremoto causò il crollo di gran parte delle case e delle chiese del luogo, mentre gli edifici che non crollarono divennero inabitabili; inoltre le frequenti repliche causarono il crollo di alcune case in corso di ricostruzione; a Corcia e Petroia crollarono la maggior parte delle case; a Pastina il terremoto causò il crollo di 7 case (36,8%) su 19 e gravi danni alle rimanenti (63,2%); a Gualdo Tadino, su 426 case, 76 (17,8%) crollarono totalmente, 342 (80,3%) subirono danni gravissimi, in particolare crolli interni, e divennero pericolanti, le restanti 8 (1,9%) resistettero in buono stato ed abitabili. In questa località subirono gravi danni sia il patrimonio edilizio pubblico sia il patrimonio ecclesiastico. Per quanto riguarda il primo, nel complesso del palazzo priorale, attuale palazzo comunale, crollarono totalmente la torre, con l’orologio e la campana pubblica, la segreteria, l’archivio, le scuole, mentre la facciata crollò parzialmente; la rocca Flea, allora residenza del commissario governativo, fu gravemente danneggiata; infine le condutture dell’acqua furono danneggiate, causando problemi gravosi e di lungo periodo per quanto riguarda l’approvigionamento d’acqua alla città. Quanto invece al patrimonio ecclesiastico, l’insieme delle 11 chiese e dei 7 monasteri di Gualdo Tadino fu danneggiato; in particolare crollarono la chiesa della Madonna del Piano e il convento di S.Agostino (fatta eccezione per tre piccoli vani) e gran parte della sua chiesa; l’abbazia di S.Donato subì gravi danni, in particolare alla chiesa, il cui campanile crollò, e un numero imprecisato di edifici di sua proprietà crollarono; il convento di S.Francesco fu gravemente danneggiato, e il campanile della sua chiesa crollò; il monastero di S.Margherita fu danneggiato in varie parti. I danni a Gualdo Tadino furono complessivamente stimati pari a 70.000 scudi.&lt;br&gt;Crolli totali sono inoltre attestati per varie altre località: a Sigillo il terremoto causò il crollo di 4 case e gravi danni alle altre case; inoltre il monastero di S.Anna di Sigillo fu gravemente danneggiato e reso parzialmente inabitabile; a Fossato di Vico ci furono vari crolli e gravi danni all’insieme delle case; a Broccaro crollarono parte delle 20 case di cui era formato il villaggio mentre le altre abitazioni divennero inagibili; per Campodonico è attestato il crollo di 4 case e danni a molte altre; a Gaifana crollarono parte delle 12 case di cui era formato il villaggio e tutte le altre furono molto danneggiate; a Padule crollò la chiesa parrocchiale, infine a Pieve di Compresseto ci furono crolli che riguardarono un numero imprecisato di case.&lt;br&gt;Il terremoto causò danni gravi al 100% delle case di Palazzo Mancinelli, il cui abitato consisteva in 50 case, Vaccara (30 case), Roveto (17), Voltole (Villanova) (10), Borgonuovo (6) e Santa Croce (5 case).&lt;br&gt;A Nocera Umbra il terremoto causò danni notevoli alla maggior parte degli edifici, per un ammontare complessivo di circa 13.500 scudi. Il patrimonio edilizio privato fu estesamente e gravemente danneggiato: complessivamente 164 case, 2 magazzini e 2 osterie subirono danni di diversa gravità per un valore globale di oltre 11.300 scudi. Quanto al patrimonio ecclesiastico, 9 chiese, tra cui il Duomo, 4 monasteri, il seminario, il vescovado, il palazzetto del vescovo posto fuori le mura e altri 5 edifici di proprietà ecclesiastica subirono danni che furono complessivamente valutati pari a circa 1.720 scudi. Il Duomo ebbe le volte, in particolare quelle del coro, dissestate e fessurate, e i muri fessurati; le spese di riparazione furono valutate pari a 150 scudi; il vescovado, che era stato già danneggiato dal terremoto del 1747, ebbe alcune volte dissestate e i soffitti danneggiati: i costi delle riparazioni ascendevano a circa 60 scudi; furono inoltre danneggiate e divennero poco sicure la chiesa della Compagnia della Morte e quella di S.Giuseppe, il convento dei padri conventuali di S.Francesco e il monastero delle monache di S.Giovanni: questi edifici ecclesiastici subirono danni valutati pari a circa 80 scudi ciascuno. Il monastero e la sua chiesa di S.Chiara e la chiesa dei padri di S.Filippo Neri ebbero danni per circa 70 scudi ciascuno. Fuori porta gli edifici ecclesiastici ebbero danni per circa 420 scudi: il convento dei padri Cappuccini subì i danni più gravi, stimabili pari a circa 120 scudi; furono inoltre danneggiati il palazzetto del vescovo, le chiese di Madonna della Valle, del convento dei padri Cappuccini, di S.Felicissimo e di S.Spirito. Il patrimonio edilizio pubblico subì danni che nell’insieme ammontarono a circa 400 scudi: vanno ricordati il palazzo priorale, che ebbe i muri gravemente fessurati (è attestato che alcune fessurazioni erano preesitenti): le spese di riparazione furono valutate pari a 80 scudi; la torre della comunità, che subì danni stimati pari a circa 40 scudi e che riguardarono in particolare la cima, dove gli architravi delle finestre furono lesionati, cadde parte dei parapetti, il tetto fu sconnesso e la volta dell’ultimo piano cadde in parte; l’ospedale, che, danneggiato e divenuto poco sicuro, aveva bisogno di riparazioni per una spesa di circa 80 scudi.&lt;br&gt;Altre località fortemente colpite dal terremoto furono Assisi, Gubbio e Perugia. Ad Assisi i danni furono valutati pari a circa 5.000 scudi (da questa stima erano esclusi i danni al palazzo apostolico e a quello vescovile, di competenza del governo centrale): il palazzo vescovile subì danni gravi; il palazzo apostolico divenne inabitabile, in un monastero di monache il dormitorio divenne pericolante (i danni furono stimati pari a 500 scudi), e un altro monastero subì danni alle officine per almeno 600 scudi.&lt;br&gt;A Gubbio e nel suo territorio, i danni furono stimati pari a scudi 66.384. I danni principali riguardarono il patrimonio ecclesiastico: il Palazzo Vescovile fu gravemente danneggiato; furono inoltre danneggiati il Monastero di S.Ubaldo, la Cattedrale e molte case. Nelle campagne circostanti crollarono la maggior parte delle case coloniche (è attestato che in una proprietà crollarono o subirono danni irreparabili 14 case).&lt;br&gt;A Perugia il terremoto causò danni notevoli: in particolare è attestato che il monastero di S.Pietro, che fu gravemente danneggiato, godette di sgravi fiscali, accordatigli dalla procura generale dell’ordine benedettino, pari a 1754,5 scudi, da utilizzarsi per gli interventi di ripristino. Per una località, Cantiano, le fonti attestano danni molto gravi, senza però fornirne il dettaglio.&lt;br&gt;Furono inoltre danneggiate Bastia, dove divenne inabitabile il palazzo apostolico; Bagni di Nocera, in cui il nuovo palazzo termale divenne parzialmente inabitabile; Camerino, dove il terremoto fessurò e causò l’ampliamento di fessurazioni preesistenti alla torre campanaria della cattedrale, che divenne pericolante, e lesionò inoltre le abitazioni; Città di Castello, in cui furono danneggiate la torre e la volta della cattedrale; Costacciaro, in cui fu danneggiato il convento dei padri conventuali; Fabriano, dove il terremoto causò pochi danni alle case e danni più gravi al palazzo vescovile, che divenne temporaneamente inabitabile; Foligno, dove sia il patrimonio ecclesiastico sia quello edilizio privato subirono danni: la facciata del duomo e le chiese di S.Francesco e di S.Salvatore furono danneggiate, mentre nel palazzo Sceltrisa caddero molti camini e crollarono due vani; Santa Maria degli Angeli, nel cui Santuario si riaprirono le fessurazioni dalla cima sino quasi alla base della finestra centrale del coro grande, che erano state causate dal terremoto del 1747; e San Severino Marche, in cui fu lesionata la chiesa di San Michele. è infine attestato che alcune località del territorio di Perugia (Casa Castalda, Collemincio, Poggio di Sotto e Poggio Sant’Ercolano) subirono danni non meglio precisati dalle fonti. L’area di risentimento fu compresa tra Forlì a nord e Roma a sud.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il periodo sismico che colpì l’area di Gualdo Tadino e Nocera Umbra fu caratterizzato dalle forti scosse di terremoto del 26 e 27 luglio 1751 e si prolungò fino all’anno successivo con frequenti e talora forti repliche. è attestato che nell’area colpita furono avvertite scosse di terremoto anche nell’inverno 1752-1753.&lt;br&gt;Questa la sequenza delle scosse principali:&lt;br&gt;26 luglio 1751, alle ore 21:15 GMT ca. (2 italiane della notte): furono avvertite alcune forti scosse;&lt;br&gt;27 luglio, alle ore 1:00 GMT ca. (5:45 italiane): fortissima scossa con danni;&lt;br&gt;27 luglio, alle ore 3:15 GMT ca. (8 italiane): scossa distruttiva che causò i danni più gravi $(092153,480306,480307,673085,673107,700342)$.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; 26 luglio 1751, alle ore 2 italiane della notte (21:15 GMT ca.): furono avvertite alcune forti scosse $(700342,092153)$.&lt;br&gt;27 luglio, alle ore 5:45 italiane (1:00 GMT ca.): scossa principale e distruttiva $(700342,092153)$.&lt;br&gt;27 luglio, alle ore 8 italiane (3:15 GMT ca.): forte replica $(700342,092153)$.</sequence>
    </effects>
  </Comments>
</Quake>
