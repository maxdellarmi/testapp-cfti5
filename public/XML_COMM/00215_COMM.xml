<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1328 12 04</data_label>
      <time_label>06:15</time_label>
      <earthquakelocation>Valnerina</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il 4 dicembre 1328, verso l’aurora – vale a dire intorno alle 6:15 GMT – un forte terremoto colpì i territori del Ducato di Spoleto e della Marca Anconetana, che sono parte delle odierne regioni Marche e Umbria. I danni più gravi avvennero nella zona collinosa a ovest dei monti Sibillini, nella valle del fiume Nera.&lt;br&gt;&#13;
In particolare, subì gravissimi danni Norcia, dove crollarono case, torri, in parte le mura cittadine, palazzi e chiese. Montesanto e Preci subirono gravissimi crolli, in quest’ultima località morirono tutti gli abitanti; a Castel San Giovanni la scossa distrusse (“dirupavit”) la maggior parte delle case e degli edifici; crollarono in parte Cerreto di Spoleto, Monte San Martino (tutte le precedenti località sono situate nell’odierna provincia di Perugia) e Visso (provincia di Macerata); fu colpita anche Spoleto, dove crollarono (“corruerunt”) molte case. La scossa fu fortemente sentita a Ripatransone (provincia di Ascoli Piceno) dove le pareti delle case e i pavimenti si scossero fortemente. La scossa fu avvertita a Foligno e a Roma.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Le scosse cominciarono il 4 dicembre 1328, attorno all’aurora ("circa auroram") (circa le 6:15 GMT) secondo il cronista coevo Bonaventura di Benvenuto $(090053)$; la notizia concorda con la menzione di Moisé ben Daniel $(310203)$ che scrisse di aver cominciato a percepire la scossa sul far del mattino poco prima del sorgere del sole.&lt;br&gt;Giovanni Villani $(700019)$ data il terremoto all’inizio di dicembre ("a l’entrante di dicembre", "di notte"), in modo leggermente più indeterminato rispetto a Bonaventura di Benvenuto.&lt;br&gt;Tutte le fonti concordano nel sostenere che avvennero molti o grandi terremoti (il termine è sempre riportato al plurale) tuttavia soltanto Bonaventura di Benvenuto, punto d’osservazione di Foligno, accenna al fatto che le scosse durarono per mesi ("per menses").</sequence>
    </effects>
  </Comments>
</Quake>
