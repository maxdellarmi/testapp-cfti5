<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1898 03 04</data_label>
      <time_label>21:05:00</time_label>
      <earthquakelocation>Valle del Parma</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne il 4 marzo 1898 alle ore 21:05 GMT e colpì l’Appennino parmense e reggiano. L’area dei massimi effetti è situata nella vallata del torrente Parma; le località più colpite, poste in un’area di circa 6 km di diametro, furono: Stadirano, Torrechiara, Tiorre, San Michele di Tiorre, San Vitale, Vidiana. A Stadirano crollarono tutti i comignoli e la maggior parte degli edifici fu lesionata; in particolare nella chiesa si aprirono molte fenditure, mentre nella canonica i muri risultarono sconnessi e si ruppe il voltino di una finestra. A Torrechiara caddero numerosi comignoli e si aprirono fenditure nei muri delle case. Nella chiesa del castello di Torrechiara vi furono lesioni ai muri; nella torre crollarono alcuni voltini delle porte, alcune catene che reggevano le volte si spezzarono; nel castello alcune sale furono molto danneggiate. A Tiorre vi furono crolli di soffitti di muri, caduta di tregole e di comignoli, apertura di fessure nelle pareti di molte case; a San Michele di Tiorre si ebbero lesioni agli edifici, caduta di calcinacci e di muri; a Vidiana, dove vi furono crolli parziali, la chiesa divenne inagibile benché fosse stata rinnovata pochi anni prima; a San Vitale caddero molti comignoli, si aprirono fessure in edifici anche solidi e fu danneggiata la chiesa.&lt;br&gt;A Langhirano, Arola, Barbiano, Tordenaso, Mulazzano, Lesignano de’Bagni vi furono crolli di comignoli e fenditure ai muri. A Felino la scossa causò lievi fenditure in edifici di vecchia costruzione; a Traversetolo, Strognano e Calestano cadde qualche comignolo; a Canetolo e Neviano degli Arduini si aprirono, nei muri di alcune case, leggere fenditure.&lt;br&gt;La scossa fu forte a Parma, Reggio Emilia e Piacenza; interessò un’area estremamente vasta dell’Italia settentrionale e fu avvertita in modo leggero anche in parecchi centri della Toscana; a nord la scossa fu avvertita nelle province di Belluno, Sondrio e Como, a sud in provincia di Firenze, Pistoia e Pisa; a ovest nelle provincie di Savona e di Alessandria; infine a est la scossa fu sentita debolmente fino in Veneto, nelle provincie di Venezia e Padova.</description>
    </effects>
  </Comments>
</Quake>
