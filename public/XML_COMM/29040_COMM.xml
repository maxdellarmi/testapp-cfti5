<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1928 03 27</data_label>
      <time_label>08:32:30</time_label>
      <earthquakelocation>Friuli</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa principale avvenne il 27 marzo alle ore 8:32 GMT e causò danni edilizi e vittime in un’area limitata del Friuli. Gli effetti distruttivi più gravi colpirono alcuni paesi e piccoli insediamenti della vallata del Tagliamento e delle montagne e valli vicine. Furono gravemente danneggiati i tre villaggi di Chiaicis, Pusea e Verzegnis, dove la scossa causò il crollo completo di molte case e danni gravi a gran parte degli altri edifici (crollo parziale di muri maestri, fenditure). Nel comune di Cavazzo Carnico crollarono 6 case e gran parte delle altre furono gravemente dissestate e rese inabitabili. A San Francesco, frazione di Vito d’Asio, la borgata Marins rimase semidistrutta: in particolare furono ridotte a macerie alcune case rustiche molto vecchie. A Tolmezzo i danni dovuti alla scossa furono aggravati, in alcuni casi, dalla presenza di lesioni dovute a terremoti precedenti; in particolare, furono gravemente danneggiati il Duomo, il Tribunale e gli edifici scolastici; le ville signorili costruite pochi anni prima tra la stazione e il fiume Tagliamento riportarono lesioni notevoli, che in alcuni casi ne resero necessaria la demolizione $(340367,050399)$. A Caneva, frazione di Tolmezzo, 3 case crollarono e tutte le altre subirono lesioni più o meno gravi. In molte altre località si ebbero crolli parziali, caddero fumaioli, calcinacci, tegole e si aprirono lesioni nei muri. La scossa fu sentita distintamente in tutta l’Italia nord-orientale e in alcune località slovene e istriane.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Scosse verificatesi il giorno 26.3.1928:&lt;br&gt;ore 15.41. Effetti massimi pari al grado VI MCS nei comuni di Cavazzo Carnico e Verzegnis.&lt;br&gt;ore 15.44. II-III in Tolmezzo e Moggio Udinese.&lt;br&gt;ore 16.20. III in Udine.&lt;br&gt;Giorno 27.3.1928:&lt;br&gt;ore 2 circa: IV a Tolmezzo.&lt;br&gt;ore 4 circa: V a Tolmezzo.&lt;br&gt;(secondo il Bollettino Sismico 1928-nota I nel giorno 27 $(050097)$ si verificarono certamente altre repliche di cui non si ebbe modo di prendere nota).&lt;br&gt;ore 9.32.30s: effetti massimi pari al IX MCS nei comuni di Verzegnis e Cavazzo Carnico.&lt;br&gt;Secondo i giornali $(340367)$ a questa ultima scossa seguirono diverse repliche, il giorno 27, ma esse non sono riportate nel Bollettino Sismico 1928, alle ore 10.45, alle ore 14.10; alle ore 15.45, tutte di primo grado MCS.&lt;br&gt;Nei giorni seguenti al 27 marzo furono avvertite in Carnia molte scosse di grado III-VI MCS.</sequence>
    </effects>
  </Comments>
</Quake>
