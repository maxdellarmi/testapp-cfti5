<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1688 04 11</data_label>
      <time_label>12:20</time_label>
      <earthquakelocation>Romagna</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa distruttiva avvenne l’11 aprile 1688 alle 12:20 GMT circa (ore 18 secondo l’uso orario "all’italiana") ed ebbe una durata di circa 20 secondi (nel linguaggio delle fonti coeve un "credo" o un "lungo ave maria").&lt;br&gt;La località più danneggiata fu Cotignola, dove ci furono distruzioni estese a gran parte dell’abitato: 68 case crollarono totalmente e tutte le altre furono danneggiate gravemente e molte rese inabitabili; gravi danni subirono anche gli edifici pubblici ed ecclesiastici del paese, in particolare la chiesa parrocchiale di S.Stefano di cui crollò il tetto e furono gravemente lesionate le navate e il campanile. Danni molto gravi furono rilevati anche a Bagnacavallo: 40 case crollarono totalmente e quasi tutte le altre furono danneggiate; molti edifici di rilievo fra cui 11 chiese con gli annessi edifici monastici crollarono parzialmente o furono lesionate in modo grave.&lt;br&gt;A Solarolo, Russi e Lugo ci furono crolli di abitazioni. Danni rilevanti avvennero in altre 15 località circa, fra cui Forlì, Imola, Cesena e Ravenna. La scossa fu sentita in modo molto forte a Bologna e a Venezia, dove causò leggeri danni sporadici; più leggermente fu avvertita fino a Padova a nord e fino a Firenze a sud.&lt;br&gt;La scossa principale fu seguita da numerose repliche. Le più forti avvennero il 27 e 28 maggio 1688 e causarono qualche ulteriore danno a Imola e Faenza.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale, avvenuta l’11 aprile 1688 alle ore 12:20 GMT circa (ore 18 in orario "all’italiana"), fu seguita da molte altre di cui non è possibile stilare un calendario perché le fonti non ne riportano la cronologia precisa.&lt;br&gt;Le repliche più forti avvennero il 27 e 28 maggio 1688: la sera del 27 maggio nell’arco di una mezz’ora attorno alle ore 19:15 GMT (ore 24 italiane) una serie di 5 forti scosse fu avvertita soprattutto a Imola e Faenza, dove causarono ulteriori danni. Il giorno successivo furono segnalate altre due scosse: una alle 8:15 GMT circa (ore 13 italiane); l’altra intorno alle 10:15 GMT (15 italiane).&lt;br&gt;Le scosse proseguirono poi intermittenti fino all’autunno del 1688. Altre ne furono avvertite l’anno successivo, il 16 e il 19 marzo 1689.</sequence>
    </effects>
  </Comments>
</Quake>
