<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1702 03 14</data_label>
      <time_label>04:30</time_label>
      <earthquakelocation>Benevento</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il periodo sismico iniziò il 14 marzo 1702 con due violente scosse ravvicinate che colpirono la dorsale appennica tra il Sannio e l’alta Irpinia. La prima scossa avvenne alle ore 4:30 GMT ca. (ore 11, secondo l’uso orario "all’italiana") e danneggiò notevolmente gli edifici di Benevento, causando il crollo di una chiesetta. La seconda, più forte, avvenne alle ore 5:00 GMT ca. (ore 11 e 30, secondo l’uso orario all’italiana) e causò gravissimi danni in una ventina di paesi, nei quali la maggior parte del patrimonio edilizio divenne inabitabile.&lt;br&gt;Tutti i centri più danneggiati erano già stati gravemente colpiti dai terremoti del 1688 o del 1694, cosa che contribuì ad aggravare le distruzioni. Ad Apice, Ariano Irpino, Mirabella Eclano e Sant’Arcangelo Trimonte (all’epoca Montemale) i crolli furono quasi totali; danni ingenti subì Benevento, per la quale si ha una particolareggiata descrizione degli effetti, da cui risulta che i danni più gravi riguardarono la parte bassa dell’abitato. Tutti gli edifici pubblici e privati della città riportarono danni più o meno gravi; in particolare fu danneggiata molto gravemente la Cattedrale e il Palazzo Episcopale crollò parzialmente. Crollarono le chiese di S.Bartolomeo e di S.Maria di Costantinopoli, riedificate ex novo dopo il 1688, il seminario e S.Maria della Verità. Tutti gli altri edifici ecclesiastici subirono crolli parziali o lesioni. Le mura della città crollarono in molti punti, in particolare lungo il tratto meridionale, e danni gravi riportarono tre dei cinque ponti cittadini (quelli di S.Maria degli Angeli, del Lebbroso e del Calore), il castello, il Palazzo del Governatore e il Palazzo del Magistrato. Le strade erano in generale danneggiate e ingombre di macerie.&lt;br&gt;Leggeri danni furono rilevati a Napoli; la scossa fu avvertita sensibilmente fino a Bari.&lt;br&gt;Le scosse del 2 aprile (6:20 GMT ca., ore 12 e 30 italiane) e del 6 aprile (16:55 GMT ca., ore 23 italiane) causarono ulteriori crolli e lesioni a Benevento.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; A Benevento il 14 marzo 1702: alle ore 4:30 GMT ca. (11 ore, secondo l’uso oario all’italiana) fu percepita una prima scossa, della durata di un "Miserere" (circa 1 minuto), che fece crollare la chiesetta, non ancora terminata, di S.Lazzaro poco fuori Benevento $(235023,510502)$; dopo circa 7-8 minuti fu avvertita un’altra scossa leggera $(130387)$. Alle ore 5:00 GMT ca. (ore 11 e 30, secondo l’uso orario all’italiana) si verificò la scossa principale, che causò gravi distruzioni a Benevento e in numerose località del Sannio e dell’Irpinia.&lt;br&gt;Anche a Napoli $(370050)$ le scosse furono percepite secondo la sequenza riferita per Benevento.&lt;br&gt;Per i giorni successivi, le fonti registrano le seguenti scosse:&lt;br&gt;16 marzo alle ore 23:35 GMT ca. (6 della notte del 17 marzo, uso orario all’italiana), una scossa fece correre la popolazione di Napoli fuori dalle case: si dubitava però che la paura fosse dovuta in realtà alla suggestione $(110165)$.&lt;br&gt;2 aprile alle 6:20 GMT ca. (ore 12 e 30, secondo l’uso orario all’italiana): nuova scossa che a Benevento causò ulteriori crolli e danni $(235023,510501,635088)$.&lt;br&gt;6 aprile alle ore 16:55 GMT ca. (ore 23, secondo l’uso orario all’italiana): a Benevento crollarono 3 edifici già danneggiati e furono lesionati quelli illesi $(110165)$.&lt;br&gt;8 aprile, si avvertirono scosse a Napoli, a Benevento, e in altre località del Regno, fin verso il mare Adriatico $(070547)$.</sequence>
    </effects>
  </Comments>
</Quake>
