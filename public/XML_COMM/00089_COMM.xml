<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1222 12 25</data_label>
      <time_label>12:30</time_label>
      <earthquakelocation>Basso bresciano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il 25 dicembre 1222 ci furono forti scosse di terremoto che colpirono il bresciano e una vasta parte della pianura padana estesa a est fino a Venezia, a sud fino a Bologna, a ovest fino a Milano. È probabile che ci siano state due scosse, di cui la prima fu la più forte. Per quanto riguarda l’orario della prima scossa, le fonti sono parzialmente discordanti: alcune indicano l’ora terza, altre l’ora sesta, altre ancora l’ora nona; la maggioranza converge verso una forma intermedia: tra l’ora sesta e l’ora nona, o dopo la celebrazione della messa solenne oppure all’ora del pranzo (circa tra le 11:30 e le 13:40 GMT). Una fonte coeva di Ferrara segnala esplicitamente una seconda scossa avvenuta verso il vespro (circa tra le 15 e le 15:50 GMT). Nella notte del 28 dicembre 1222 a Milano fu sentita un’altra scossa. Seguirono poi numerose altre scosse minori che indussero gli abitanti di Brescia ad accamparsi all’aperto, e che si protrassero per trenta o quaranta giorni.&lt;br&gt;&#13;
L’area dei danni maggiori comprende la città di Brescia e soprattutto il territorio dell’episcopato a sud e a est della città. I riscontri documentari reperiti non confermano l’immagine della “totale distruzione” degli edifici cittadini che alcune fonti memorialistiche lasciano intendere. Da una parte, in area urbana, gli effetti del terremoto sembrano riguardare in prevalenza le parti alte degli edifici ma non le strutture portanti delle principali costruzioni cittadine. Molto probabilmente ci furono crolli parziali e danni che andarono ad aggiungersi a quelli creati dalla turbolenta situazione politica cittadina. Dall’altra parte è possibile estendere l’area dei danni al territorio extraurbano: i danni più gravi furono assai probabilmente nella zona a sud e a est dell’antica diocesi. Danni meno severi ci furono nella zona a nord dell’antica diocesi. L’antica diocesi di Brescia coincideva con l’odierna provincia per la parte di territorio a nord della città, mentre la parte meridionale era limitata dal fiume Oglio e da una fascia di territorio oltre il fiume Chiese, che includeva alcune località divenute poi di pertinenza delle odierne diocesi di Verona e Mantova. L’antica diocesi di Brescia era quindi un’ampia area, che andava dalle prealpi alle zone paludose e boschive a ridosso del Po, spingendosi più a sud rispetto agli odierni confini della provincia.&lt;br&gt;&#13;
Furono fortemente danneggiati il castello di Marano e il paese di Lazise quasi al confine fra il territorio di Brescia e quello di Verona.&lt;br&gt;&#13;
In Veneto, a Costozza fu probabilmente danneggiato il campanile della chiesa di S.Mauro (come attesta l’epigrafe con la data 1222) A Modena furono danneggiati molti edifici non specificati. A Bologna è ricordato il crollo del tetto della cattedrale di S.Pietro senza vittime; ma è anche possibile che in questo caso sia stato attribuito al terremoto un danno causato dalla cronica instabilità della copertura della chiesa madre bolognese: crolli del tetto sono infatti ricordati anche pochi anni dopo questo terremoto.&lt;br&gt;&#13;
A Milano il terremoto causò la formazione di una crepa nell’antica chiesa di S.Nazaro. Gli abitanti abbandonarono la città e abitarono per più di otto giorni in tende per il timore delle scosse.&lt;br&gt;&#13;
A Venezia le campane suonarono da sole e fu danneggiato un lato del monastero di S.Giorgio.&lt;br&gt;&#13;
A Ferrara il terremoto fu definito “grande”, seguito da un altro nello stesso giorno: il panico fu fortissimo, ma non sono indicati altri effetti oltre alla paura.&lt;br&gt;&#13;
A Parma la popolazione fuggì fuori dalla città in preda a grande panico; non sono riportati danni. A Verona le persone che stavano festeggiando nell’antica arena romana fuggirono. A Genova tutta la popolazione fu spaventata e subito dopo il terremoto intraprese una processione per la città. A Padova e a Reggio Emilia il terremoto fu definito “grande” o “grandissimo”; non sono segnalati tuttavia effetti specifici. A Bergamo e a Como molte persone furono atterrite. La scossa fu sentita in Romagna e in Toscana.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; Il terremoto avvenne il 25 dicembre 1222. La maggior parte delle fonti data il terremoto al 25 dicembre 1223, in base allo stile della natività che faceva appunto iniziare l’anno nel giorno di Natale; questo stile di datazione anticipa di una unità l’indicazione dell’anno nel periodo tra il 25 e il 31 dicembre. &lt;br&gt;Per quanto riguarda l’orario della scossa le fonti sono parzialmente discordanti: alcune indicano l’ora terza $(090236,590032)$, altre l’ora sesta $(090372,090357,090270)$ altre ancora l’ora nona $(090351,096086)$; la maggioranza converge verso una forma intermedia: tra l’ora sesta e l’ora nona, o dopo la celebrazione della messa solenne oppure all’ora del pranzo (circa tra le 11:30 e le 13:40 GMT) $(090401,090122,150345,250003,030460,096082,090008)$. È probabile che ci siano state due scosse, di cui la prima fu la più forte: una fonte coeva di Ferrara segnala infatti esplicitamente una seconda scossa avvenuta verso il vespro (circa tra le 15 e le 15:50 GMT) $(150345)$.&lt;br&gt;Nella notte del 28 dicembre 1222 a Milano fu sentita un’altra scossa $(090351)$. Seguirono poi numerose altre scosse minori che indussero non solo gli abitanti di Brescia ad accamparsi all’aperto, come esplicitamente affermato da una fonte ligure, ciò fu dovuto alla credenza diffusa che il giorno della circoncisione di Cristo (1 gennaio), la terra avrebbe tremato violentemente $(250003)$. La gente perciò si aspettava scosse ancora più forti. Le scosse si protrassero per trenta o quaranta giorni.</sequence>
    </effects>
  </Comments>
</Quake>
