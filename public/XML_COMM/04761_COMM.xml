<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1798 05 26</data_label>
      <time_label>12:10:00</time_label>
      <earthquakelocation>Siena</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 26 maggio 1798 alle ore 12:10 GMT e causò effetti distruttivi soprattutto a Siena; anche in alcuni paesi vicini ci furono danni: a Gaiole in Chianti, Castelnuovo Berardenga, Sestano e Villa d’Arceno fu danneggiata qualche chiesa e caddero fumaioli.&lt;br&gt;A Siena la scossa danneggiò soprattutto i quartieri popolari di Fontebranda e di Porta Ovile. Il patrimonio edilizio di Siena era costituito da numerosi edifici monumentali, chiese, conventi e palazzi, le cui strutture voltate furono le più compromesse. Accanto a questa architettura prestigiosa, esisteva un’edilizia civile minore di carattere assai povero. I quartieri di Fontebranda e di Porta Ovile erano i più popolati, costituiti da piccole case che si sorreggevano le une alle altre altre ed erano attraversate da strette strade in pendenza. Le case del quartiere di Fontebranda erano state precedentemente scosse dall’esplosione di una polveriera, nel 1795. Le piccole case del quartiere, elevate su scarse fondazioni, erano costruite con calce mischiata con sabbia scadente proveniente per lo più dai tufi delle vicine colline. Gran parte degli edifici della città erano situati in declivio o addirittura in luoghi scoscesi. Alcuni dei maggiori conventi erano stati costruiti su vecchie chiese o su antichi edifici molto estesi, che servivano come granai pubblici o lanifici. Solo alcuni palazzi nobiliari erano costruiti solidamente e con buoni materiali.&lt;br&gt;Le abitazioni della città risultarono notevolmente lesionate soprattutto nei piani superiori. I crolli furono pochi e limitati alle parti di copertura degli edifici. Riportò notevoli danni il ghetto ebraico. Numerose furono inoltre le chiese e i palazzi nobiliari danneggiati soprattutto nelle parti interne, nelle volte e nelle cupole. Nel collegio Tolomei, allora situato nel Palazzo Piccolomini, crollò una volta; subirono gravi danni anche l’Ospedale Maggiore e le abitazioni contigue; nell’ufficio della Dogana cadde una parte di cornicione; dalle Carceri fu necessario trasferire i detenuti a causa dei danni; il Palazzo Savini dovette essere puntellato con forti sostegni. Nel Collegio della Sapienza crollarono numerosi muri interni e tramezzi, e la volta del gabinetto di storia naturale dove si trovava la meridiana. La chiesa e il monastero di San Domenico divennero quasi del tutto inagibili; le volte della cappella del Sacramento, della sagrestia e del noviziato della chiesa dei frati Agostiniani furono danneggiate. Nell’edificio contiguo, chiamato di Santa Barbara, fu gravemente lesionata una stanza. Nella chiesa del monastero della Rosa furono danneggiate le due estremità dell’edificio; nella cupola si aprirono due profonde lesioni e fu rilevato un notevole avvallamento. Caddero le volte delle chiese di Santo Spirito e delle monache del Rifugio; la cupola della cappella della chiesa di San Paolo crollò due giorni dopo il terremoto; l’angolo a est della chiesa del Carmine risultò pericolante e nella volta della sagrestia si aprirono varie lesioni. Il duomo subì ingenti danni nelle volte, nelle navate, nella cupola del campanile e nelle decorazioni della facciata. Nella chiesa di San Giuseppe crollò il tetto e si aprirono gravi lesioni nei muri esterni. Il monastero delle Oblate di San Girolamo dovette essere abbandonato per qualche tempo dalle monache; nel convento delle Monache di Castelvecchio, che fu tra gli edifici più danneggiati, crollò la cupola di una delle cappelle e le volte rimasero pericolanti. La chiesa del monastero di San Vigilio dei Vallombrosani subì gravi danni nei muri portanti e nelle volte che necessitarono di essere demolite.&lt;br&gt;Si ebbero danni in un’area posta nel raggio di 10 km circa da Siena. L’area di risentimento fu compresa fra Volterra, Firenze e il Casentino.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne il giorno 26 maggio 1798 alle ore 12:10 GMT; il periodo sismico continuò fino al giorno 1 giugno 1798 con una quindicina di altre scosse che non causarono danni; il giorno 16 giugno 1798 furono avvertite altre leggere scosse, successivamente le scosse cessarono.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; Nella notte fra il 25 e il 26 maggio 1798 fu distintamente avvertita una scossa da persone in cammino fuori di Siena;&lt;br&gt;26 maggio 1798, alle ore 1 e 10 del pomeriggio (12.10 GMT): scossa principale della durata di 5 secondi.&lt;br&gt;Tutte le repliche seguenti furono avvertite a Siena:&lt;br&gt;26 maggio, alle 4 pomeridiane (15 GMT): forte scossa ma di intensità minore della precedente, dopo il tramonto del sole altra scossa sensibile, nella notte altre 4 scosse più sensibili per il rombo che per lo scuotimento del terreno&lt;br&gt;27 maggio, alle 7 del mattino (6 GMT): forte scossa senza danni;&lt;br&gt;27 maggio, alle 11:30 del mattino (10:30 GMT): leggera scossa, nella notte alcune scosse molto leggere;&lt;br&gt;28 maggio, alle 5 del mattino (4 GMT): scossa senza danni;&lt;br&gt;29 maggio, alle 7 del mattino (6 GMT): scossa sensibile;&lt;br&gt;30 maggio, alle 7 del mattino (6 GMT): scossa leggera;&lt;br&gt;1 giugno, alle 2 del mattino (1 GMT): due scosse molto leggere da molte persone non avvertite;&lt;br&gt;16 giugno, poco prima di mezzogiorno (ca. 11 GMT) e alle 4 pomeridiane (3 GMT) qualche leggera scossa avvertita da alcuni contadini $(350022,450010,095413,840002)$.</sequence>
    </effects>
  </Comments>
</Quake>
