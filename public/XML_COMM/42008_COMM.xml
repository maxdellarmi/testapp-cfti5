<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1983 11 09</data_label>
      <time_label>16:29:52</time_label>
      <earthquakelocation>Parmense</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 9 novembre 1983 alle ore 16:30 GMT circa; colpì soprattutto la città di Parma e alcuni centri della provincia: Collecchio, Noceto, Sala Baganza, Traversetolo e alcune frazioni minori.&lt;br&gt;A Parma ci furono forti danni al patrimonio edilizio abitativo, pubblico e monumentale. Furono colpite soprattutto le costruzioni più vecchie, in cattivo stato di conservazione o già precedentemente danneggiate del centro storico, in cui furono riscontrate lesioni nelle murature e qualche caso di strapiombo delle pareti esterne; sconnessioni e rari crolli parziali dei tetti; caduta di alcuni soffitti e volte, di numerosi fumaioli, di cornicioni, tegole e calcinacci. Negli edifici più moderni, con struttura in cemento armato, furono rilevate fessurazioni non gravi e screpolature degli intonaci.&lt;br&gt;Secondo il censimento finale dei danni all’edilizia abitativa redatto dal Comune, gli edifici danneggiati furono complessivamente 1099, gli alloggi evacuati 497, i senzatetto 1166. Come detto i danni furono particolarmente gravi e diffusi nel centro storico dove risultarono situati circa il 70% (770) degli immobili danneggiati, di cui 104 furono dichiarati inabitabili e quindi sgomberati. Un danneggiamento così esteso fu favorito anche dallo stato di fatiscenza e di abbandono che caratterizzava buona parte della città antica: infatti secondo il censimento del 1981, il 21% (2907) degli alloggi dell’area risultava "degradato" e il 14,9% (2056) risultava "non occupato"; inoltre il 71% degli edifici maggiormente danneggiati del centro storico risultò compreso nell’elenco dei fabbricati definiti "degradati" ai sensi della legge 392 del 1978 sull’equo canone e quasi un terzo si trovava già inserito nei comparti perimetrati nel febbraio 1980 per i quali erano previsti "piani di recupero di iniziativa pubblica"; infine, all’interno dei fabbricati in cui furono rilevati i danni più gravi, il 28,5% degli alloggi risultava già vuoto alla data del terremoto; tale percentuale era invece del 17,4% negli edifici lesionati in modo meno grave.&lt;br&gt;Per quanto riguarda la tipologia dei danni, negli immobili a destinazione abitativa fu rilevata una grande vulnerabilità delle strutture verticali: infatti, il 64% degli edifici che risultarono danneggiati subì danni classificati da medi a gravissimi nelle pareti interne o nei muri maestri, il 32% subì danni leggeri in queste strutture e solo il 4% fu esente da questo tipo di danno. Le strutture orizzontali, soprattutto le coperture, dimostrarono invece maggiore vulnerabilità nei grandi complessi monumentali.&lt;br&gt;Tra gli edifici pubblici furono notevolmente lesionati il Tribunale, l’ospedale maggiore, la sede dell’Amministrazione provinciale, numerosi edifici scolastici e varie sedi universitarie. I danni all’edilizia monumentale civile e religiosa e al patrimonio artistico furono ingenti: risultarono danneggiati il palazzo della Pilotta, il palazzo Ducale, il palazzo del Vescovado, il teatro Regio, l’Archivio di Stato. Per quanto riguarda gli edifici di culto, risultarono danneggiate 31 chiese, tra cui alcuni dei monumenti più importanti della città: il Duomo, la chiesa della Madonna della Steccata, la chiesa della SS.Annunziata.&lt;br&gt;In un centinaio di località dell’Emilia furono riscontrati danni leggeri; in generale gli edifici più danneggiati furono le chiese: in tutta la diocesi di Parma ne furono danneggiate 80 (comprese quelle della città), fra cui 45 considerate "di elevato interesse storico ed artistico".&lt;br&gt;La scossa fu sentita fortemente in tutta la Pianura Padana e più leggermente in tutta l’Italia settentrionale, dal Piemonte al Friuli occidentale e dall’Alto Adige alla Toscana e alle Marche.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne il 9 novembre 1983 alle ore 16:31 GMT. Fu seguita da numerose repliche che si protrassero anche nei gorni seguenti; la replica più forte avvenne alle ore 21:54 GMT del 9 novembre 1983 $(035297)$.</sequence>
    </effects>
  </Comments>
</Quake>
