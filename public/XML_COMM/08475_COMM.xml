<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1857 12 26</data_label>
      <time_label>05:00</time_label>
      <earthquakelocation>Montemurro (PZ)</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il grande terremoto che il 16 dicembre 1857 sconvolse una vasta area dell’Italia meridionale, rappresenta uno dei più forti e devastanti eventi sismici che abbiano colpito il territorio italiano negli ultimi 200 anni: come energia liberata è paragonabile a quello che colpì l’Irpinia il 23 novembre 1980, ma i suoi effetti furono più catastrofici e molto più numerose le vittime, che secondo le fonti ufficiali furono quasi 11.000.&lt;br&gt;La scossa distruttiva, avvenuta alle ore 21:15 GMT circa, fu preceduta di circa due minuti da un fortissimo foreshock, che causò le prime rovine nei paesi della zona epicentrale. Molte persone furono sorprese dalla seconda devastante scossa mentre erano in fuga dalle abitazioni e furono travolte dalle macerie nelle strette vie dei paesi appenninici della regione colpita più violentemente. I danni più gravi riguardarono l’area montana dell’Appennino Lucano a est dei Monti della Maddalena dove una trentina di paesi risultarono disastrati, con distruzioni estese dalla totalità alla metà del patrimonio edilizio. In due località dell’alta Val d’Agri, Montemurro e Saponara (l’attuale Grumento Nova), le distruzioni raggiunsero livelli catastrofici: i due paesi furono praticamente rasi al suolo. A Montemurro rimasero in piedi, gravemente lesionati, soltanto un palazzo, un convento e i resti di tre campanili crollati in parte; ci furono circa 5000 morti (70%) e 900 feriti su una popolazione di circa 7000 abitanti. A Saponara rimase in piedi solo il castello Ciliberti, gravemente danneggiato, e una casa edificata alla base della collina su cui sorgeva il paese; tutto il resto dell’abitato fu spianato a parte qualche rudere di muro rimasto eretto nella zona orientale; ci furono circa 2000 vittime (50%) su una popolazione di circa 4000 abitanti. Altri 16 paesi furono distrutti quasi interamente: Brienza, Calvello, Castelsaraceno, Marsico Nuovo, Missanello, Paterno, Sant’Angelo le Fratte, Sant’Arcangelo, Sarconi, Spinoso, Tito, Tramutola e Viggiano, in provincia di Potenza; Atena Lucana e Polla, in provincia di Salerno; Alianello, in provincia di Matera. Una decina di altri centri abitati subirono crolli estesi a gran parte degli edifici.&lt;br&gt;In 66 località, fra cui Potenza, i crolli totali furono più limitati, ma molte case crollarono parzialmente e ci furono gravi danni e dissesti strutturali estesi a gran parte del patrimonio edilizio. A Potenza molti edifici crollarono completamente o in parte, o furono gravemente lesionati e resi inagibili; la cattedrale fu squassata da gravissime lesioni estese dalla base delle murature alle coperture, la chiesa della SS.Trinità crollò quasi totalmente; 22 persone morirono a causa dei crolli. Danni notevoli furono rilevati in circa 80 località, fra cui Salerno e Matera, dove furono lesionate abitazioni private, chiese ed edifici pubblici. Danni leggeri interessarono infine circa 90 centri, comprese anche alcune località dell’Irpinia, del Beneventano, del Molise, della Puglia e della Calabria settentrionale. Il terremoto fu sentito dalle persone fino all’Abruzzo e al basso Lazio, verso nord, e fino a Reggio Calabria, verso sud.&lt;br&gt;Dopo la scossa distruttiva furono sentite molte repliche fino alla fine dell’anno; il 26 dicembre 1857, in particolare, ce ne furono due forti che abbatterono gli ultimi resti di costruzioni ancora in piedi a Montemurro. Le scosse continuarono poi per molti mesi, fino al maggio 1859: complessivamente ne furono sentite circa 100 di notevole intensità.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; Questo periodo sismico fu caratterizzato da circa cento scosse di varia intensità. Due di queste ­ quella del 16 dicembre 1857 alle ore 21:18 e quella del 26 dicembre alle ore 5 ­ sono valutate nell’attuale Catalogo con una intensità uguale o superiore al IX grado MCS. La ricerca ha evidenziato che la scossa principale fu preceduta di circa due minuti da un fortissimo foreshock, che causò le prime rovine nei paesi della zona epicentrale e fu sentito fortemente in un’area molto vasta comprendente Avellino, Bari, Caserta, Napoli e Salerno. Le repliche si susseguirono frequenti nel corso del mese di dicembre. In particolare quelle avvenute il 26 dicembre alle ore 2 e alle ore 5 causarono il crollo delle ultime costruzioni ancora in piedi a Montemurro $(680045)$. Nei mesi successivi le scosse continuarono fino al maggio 1859; tra queste causò danni a Potenza e a Tramutola quella avvenuta l’8 marzo 1858 alle ore 0:15 $(680045)$.</sequence>
    </effects>
  </Comments>
</Quake>
