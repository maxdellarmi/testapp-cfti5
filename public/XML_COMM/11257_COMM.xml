<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1879 06 17</data_label>
      <time_label>06:50</time_label>
      <earthquakelocation>Area etnea</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa del 17 giugno seguì la violenta eruzione dell’Etna iniziata il 26 maggio e avvenne dopo che la fuoriuscita di lava era cessata. Ebbe effetti distruttivi in una ristretta area del versante orientale del vulcano, di circa 8 kmq di estensione, nella quale causò il crollo di gran parte degli edifici e dei muri di sostegno delle strade e dei campi coltivati. Le distruzioni più gravi avvennero a Bongiardo, Dagala, Guardia e San Michele; crolli totali e gravi danni diffusi si verificarono in una decina di altre borgate e paesi. Notevole fu la differenziazione della risposta sismica anche in siti molto piccoli: per esempio a Santa Venerina l’area costruita del paese risultò per metà distrutta e per metà pressoché illesa. Nelle aree adiacenti a quella dei massimi effetti la scossa non causò danni rilevanti; fu avvertita fortemente ad Acireale e a Catania verso sud, a Giarre e, più leggermente, a Piedimonte Etneo a nord.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale, alle ore 6.50 GMT, si manifestò con una durata di circa 10 secondi. Precedentemente si erano avute tre scosse che allarmarono la popolazione senza però produrre alcun danno il 15 giugno e, due il 16 giugno. Le repliche si avvertirono il giorno 17 stesso alle ore 22 GMT e il 18 alle ore 3.05 GMT. Non produssero danni, nonostante fossero avvertite con molta intensità a Santa Venerina, Bongiardo e Dagala. Successivamente altre repliche si manifestarono il 26 luglio e il 27 luglio interessando le località di Macchia, Moscarello, Giarre e Riposto. In quest’ultima localita la scossa del 27 luglio causò qualche danno alle costruzioni e slittamenti del terreno.</sequence>
    </effects>
  </Comments>
</Quake>
