<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1823 03 05</data_label>
      <time_label>16:37</time_label>
      <earthquakelocation>Sicilia settentrionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto danneggiò una quarantina di centri del litorale e dell’immediato entroterra tirrenico della Sicilia, da Palermo a Patti. La località più colpita fu Naso, dove il 40% delle case furono distrutte o danneggiate. Gravi danni subì Palermo, dove crollarono alcuni edifici e molti altri furono seriamente danneggiati, in particolare quelli situati nei rioni della Marina. Crolli di edifici o gravi danni si verificarono anche a Ciminna, Collesano, Finale, Godrano, Lascari, Mirto e Pollina. Lesioni e crolli parziali avvennero nell’area immediatamente a ovest e a sud di Palermo (Torretta, Monreale e Altofonte) e in una fascia di circa 20 km fra la costa settentrionale e l’entroterra, in particolare in alcuni centri delle Madonie, già danneggiati dai terremoti del settembre 1818 e del febbraio 1819. La scossa fu molto violenta a Messina; fu avvertita fino a Trapani a ovest, nelle isole Eolie e a Caltanissetta.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale, avvenuta il 5 marzo 1823 alle ore 16:37 GMT, fu preceduta da due scosse minori alle ore 12:30 e 14:00 GMT dello stesso giorno. Vi furono forti repliche il giorno sucessivo a Santa Lucia di Milazzo, avvertite leggermente anche nella capitale, e altre scosse a Palermo i giorni 7 e 26 marzo la prima delle quali fece oscillare gli oggetti appesi. Il 27 marzo una forte scossa colpì l’isola di Favignana causando la caduta di un antica fortezza e la morte di 22 persone. Il 31 marzo si avvertì una scossa di una certa intensità a Messina seguita da altre due il giorno seguente; il 28 aprile fu intesa una scossa forte a Castelbuono e ad Isnello. Ulteriori scosse si verificarono il 12 giugno in Palermo, il 9 luglio a Castroreale, il13 luglio con una certa forza nel messinese e nel catanese e il 10 agosto con una certa intensità a Palermo e nella parte occidentale dell’isola. Infine alcune scosse vennero avvertite nel corso del 1825 a Nicosia (23 febbraio), nel messinese (tra l’8 e il 9 aprile) e a Modica (1 maggio).</sequence>
    </effects>
  </Comments>
</Quake>
