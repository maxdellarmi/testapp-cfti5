<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1818 09 08</data_label>
      <time_label>09:50</time_label>
      <earthquakelocation>Madonie</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il periodo sismico iniziò nel settembre 1818 e si protrasse fino al maggio 1819, interessando principalmente la regione delle Madonie. Le scosse più violente avvennero l’8 settembre 1818 (9:50 GMT ca.) e il 24 febbraio 1819 (23:20 GMT ca.). Il terremoto dell’8 settembre causò danni rilevanti nei paesi di Geraci Siculo, Caltavuturo, Gangi, Petralia Soprana, Petralia Sottana, Polizzi Generosa e Scillato, situati nel versante meridionale delle Madonie. La scossa del 24 febbraio 1819 colpì il versante opposto del massiccio; i paesi più danneggiati furono Castelbuono, Geraci Siculo, Isnello, Collesano, San Mauro Castelverde, Lascari, Gratteri e Pollina. In alcune località, il quadro complessivo dei danni delineato nella documentazione ufficiale fu il risultato dell’accumularsi degli effetti delle due scosse. Secondo Scinà (1819) $(145019)$, gran parte dei danni subiti dagli edifici si sarebbero potuti evitare se i metodi costruttivi e la qualità dei materiali da costruzione impiegati fossero stati migliori. Entrambe le scosse furono sentite fortemente a Palermo e vennero avvertite in varie località della Sicilia centro-settentrionale.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La prima forte scossa del periodo sismico madonita non fu preceduta da eventi sismici premonitori. Le fonti dirette ricordarono come nel territorio delle Madonie si avvertì un forte terremoto, che non arrecò danni, la sera del 20 febbraio 1818. Si trattò, tuttavia, del risentimento della grande scossa avvenuta nel catanese. Le repliche più intense di questo periodo sismico (28 febbraio 1818, 1 marzo 1818) si avvertirono leggermente a Castelbuono.&lt;br&gt;8 settembre 1818: ore 10.45 uso orario francese (9:45 GMT) secondo il registro delle osservazioni dell’Osservatorio dell’Istituto di Marina di Palermo; ore 10.37 della mattina uso orario francese (9:37 GMT) dal registro delle osservazioni della Specola palermitana; ore 10.51 della mattina uso orario francese (9:51 GMT) secondo la testimonianza di Scinà; ore 16 uso orario italiano (9:55 GMT ca.) nelle testimonianze coeve di diversi autori, forte scossa a Palermo avvertita fino a Leonforte, rovinosa in alcuni centri delle Madonie; ore 21 uso orario italiano (14:56 GMT) leggera scossa avvertita a Castelbuono.&lt;br&gt;9 settembre 1818: ore 7 uso orario italiano (0:55 GMT) leggera scossa avvertita a Castelbuono.&lt;br&gt;27 ottobre 1818: ore 23.30 uso orario italiano (16:10 GMT) leggera scossa avvertita a Castelbuono.&lt;br&gt;28 ottobre 1818: ore 23 uso orario italiano (15:40 GMT) leggera scossa avvertita a Castelbuono.&lt;br&gt;23 febbraio 1819: ore 6.30 uso orario italiano (23:45 GMT) leggera scossa avvertita a Castelbuono.&lt;br&gt;24 febbraio 1819: ore 0.17 uso orario francese (23:17 GMT) scossa rovinosa a Castelbuono, Isnello, Collesano, fortissima a Geraci Siculo, Gibilmanna, Lascari e San Mauro Castelverde.&lt;br&gt;27 febbraio 1819: scossa leggera a Castelbuono&lt;br&gt;4 marzo 1819: scossa leggera a Castelbuono; avvertita a Palermo una scossa della durata di 15 secondi alle 9:17 GMT.&lt;br&gt;8 marzo 1819: scossa leggera a Castelbuono.&lt;br&gt;25 marzo 1819: ore 3 (20:40 GMT), ore 5 (22:40 GMT), ore 6.30 (0:10 GMT), e ore 21 uso orario italiano (14:40 GMT), forti scosse a Castelbuono e in altri centri delle Madonie.&lt;br&gt;27 marzo 1819: ore 23.30 uso orario italiano (17:15 GMT) scossa di terremoto avvertita a Castelbuono.&lt;br&gt;8 aprile 1819: scossa di terremoto avvertita a Castelbuono.&lt;br&gt;9 aprile 1819: scossa di terremoto avvertita a Castelbuono.&lt;br&gt;9 maggio 1819: ore 23:35 GMT leggere scosse di terremoto registrate dal Reale Osservatorio di Palermo.&lt;br&gt;28 maggio 1819: si avvertì una scossa di terremoto a San Mauro Castelverde.&lt;br&gt;31 maggio 1819: scossa di terremoto avvertita a Sclafani.</sequence>
    </effects>
  </Comments>
</Quake>
