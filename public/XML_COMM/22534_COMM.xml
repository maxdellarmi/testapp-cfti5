<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1909 08 25</data_label>
      <time_label>00:30:03</time_label>
      <earthquakelocation>Toscana meridionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa principale avvenne il 25 agosto 1909 alle ore 0:22 GMT, fu seguita poco dopo (0:30 GMT) da una fortissima replica, che aggravò i danni causati dalla scossa precedente. Le scosse colpirono la zona meridionale della Toscana, al confine tra le province di Siena e di Grosseto. I danni più gravi avvennero nei comuni di Buonconvento, Monticiano, Murlo e relative frazioni.&lt;br&gt;A Buonconvento quasi tutti gli edifici subirono lesioni più o meno gravi e molti furono dichiarati inabitabili; risultarono illese soltanto le poche case di recente costruzione, basate su buone fondamenta e costruite con pietre squadrate; nella campagna circostante fu segnalato il crollo di alcune case coloniche. Fu gravemente danneggiata la chiesa parrocchiale, dove crollò il soffitto; danni minori subirono il teatro e la scuola comunale.&lt;br&gt;Nel comune di Monticiano furono particolarmente danneggiate le frazioni di San Lorenzo a Merse e di Tocchi. A San Lorenzo a Merse non vi furono crolli totali; tutti gli edifici subirono, tuttavia, lesioni e dissesti e divennero in gran parte inabitabili; alcuni dovettero essere demoliti. Una profonda spaccatura della sommità del poggio su cui sorge il paese attraversò in senso longitudinale la parte est dell’abitato, aggravando fortemente i danni degli edifici di quest’area: alcune abitazioni furono danneggiate in modo irreparabile da gravissime lesioni e strapiombi delle murature, crollo di tetti e soffitti, rotture e cadute degli architravi di porte e finestre. Crollò totalmente il castello, un alto edificio di costruzione recente, edificato sui resti di murature antiche, di pessima costruzione e già leso nelle fondazioni; nella chiesa pievana la spaccatura del terreno causò l’apertura delle pareti e del pavimento e la caduta delle volte. Nella parte ovest del paese gli edifici subirono danni minori: generalmente rimasero pressocché illesi i piani terreni, mentre nei piani superiori crollarono la maggior parte dei tramezzi e dei soffitti, nei muri si aprirono numerose fenditure verticali e si accentuarono notevolmente vecchie lesioni mal riparate.&lt;br&gt;A Tocchi crollarono parzialmente numerosi edifici e fu gravemente danneggiata la chiesa parrocchiale.&lt;br&gt;A Murlo i danni più gravi furono riscontrati negli interni delle abitazioni: soffitti e tramezzi crollati, architravi di porte e finestre divenuti pericolanti, cantonate interne completamente distaccate, lesioni anche in muri molto spessi e caduta di calcinacci. Le abitazioni più antiche del paese, costituite dal cosiddetto "castello di Murlo", furono quelle più colpite; complessivamente, circa due terzi di queste case furono dichiarate inabitabili.&lt;br&gt;A Pienza vi furono leggere lesioni in quasi tutte le abitazioni; nella parte sud dell’abitato alcune case, già in cattivo stato, divennero inabitabili. Il palazzo Piccolomini subì gravi lesioni in numerose stanze. Secondo le prime notizie diffuse dalla stampa anche la Cattedrale aveva subito gravi lesioni alle volte e agli archi. Queste notizie furono in seguito smentite: i danni furono infatti limitati alla caduta di qualche calcinaccio dalle volte a canniccio.&lt;br&gt;A Siena vi furono leggere lesioni in circa 30 vecchie case.&lt;br&gt;La scossa fu avvertita, più o meno fortemente, in tutta la Toscana e in numerose località dell’Emilia-Romagna, delle Marche, dell’Umbria e del Lazio settentrionale.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il 25 agosto 1909, alle ore 0:22 GMT e 0:30 GMT, due forti scosse di terremoto, della durata, rispettivamente, di 12 secondi e di 8 secondi, colpirono le province meridionali della Toscana $(000020,050399,095113,672912,672918)$. Il terremoto causò gravi danni in qualche piccolo paese della provincia di Siena. In molte località comprese nelle province di Siena e Grosseto il patrimonio edilizio fu lesionato in modo non grave $(000020,095112,050399,095113,672912,672913,672913,672914,672915,672916,672917,672918,672919)$. Le due scosse principali furono precedute da una scossa leggera, che fu avvertita da più persone nei comuni di Buonconvento, Monteroni, Monticiano e Murlo alle 22.32 GMT del 24 agosto $(095113)$. Tra il 25 e il 31 di agosto, furono avvertite, oltre alle due scosse principali, altre 22 leggere scosse. Una scossa fu avvertita fortemente il 6 settembre alle ore 22.55 GMT $(095113)$. Nello stesso mese furono avvertite altre 16 scosse leggere. Fra ottobre e dicembre ci furono altre 22 scosse leggerissime, la maggior parte delle quali non fu avvertita dalle persone $(095113)$.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale fu avvertita il 25 agosto 1909, alle ore 1:23 (0:23 GMT).&lt;br&gt;La replica più intensa, che aggravò i danni causati dalla scossa principale e ne causò di nuovi, fu avvertita il 25 agosto 1909, alle ore 1:29 (0:29 GMT).&lt;br&gt;Il 6 settembre 1909, alle ore 23:55 (22:55 GMT), fu avvertita una forte replica $(095113)$.</sequence>
    </effects>
  </Comments>
</Quake>
