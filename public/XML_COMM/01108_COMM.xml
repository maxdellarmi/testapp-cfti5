<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1688 06 05</data_label>
      <time_label>15:30</time_label>
      <earthquakelocation>Sannio</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne alle ore 15:30 GMT ca. (ore 20 e mezza in orario "all’italiana") ed ebbe effetti disastrosi nei paesi a sud-ovest dei Monti del Matese, nel Beneventano e nell’Irpinia. I massimi effetti distruttivi furono nel Sannio, intorno a Cerreto Sannita, in un’area di circa 30 km di raggio, fra le valli del fiume Calore e del fiume Tammaro. Complessivamente, 117 paesi su di un’area di 50.000 kmq subirono distruzioni; altre 50 località riportarono danni più o meno gravi, ma senza distruzioni. L’area complessiva dei danni si estende per circa 58.000 kmq.&lt;br&gt;I centri abitati più colpiti furono Cerreto Sannita, Civitella Licinio e Guardia Sanframondi, paesi in cui le distruzioni furono pressoché totali e altissimo fu il numero dei morti nonostante le modeste dimensioni demografiche (da 50 a 75%). A Cerreto Sannita solo tre piccoli edifici ecclesiastici non crollarono completamente, pur rimanendo lesionati; a Civitella Licinio le distruzioni furono così gravi ed estese che le uniche persone sopravissute furono quelle che si trovavano nei campi al lavoro; a Guardia Sanframondi il cumulo di macerie a cui fu ridotto l’abitato rese quasi irriconoscibili persino le tracce degli edifici precedenti.&lt;br&gt;Altri 13 paesi e villaggi, ubicati nelle attuali province di Benevento e di Avellino, subirono effetti devastanti: Alife, Apice, Casalbore, Casalduni, Fragneto Monforte, Fragneto l’Abate, Massa, Mirabella Eclano, Pietraroja, Pontelandolfo, San Giuliano del Sannio, San Lorenzello, San Lorenzo Maggiore, San Lupo.&lt;br&gt;Per quanto riguarda gli effetti nei contesti urbani, furono gravemente danneggiate le città di Benevento, soprattutto, di Avellino e di Napoli.&lt;br&gt;A Benevento su 1.607 abitazioni, solo 325 non crollarono (20%), ma di queste solo 285 risultavano ancora abitabili, sebbene necessitanti di restauri; quindi, 1.322 case (oltre 80%) furono distrutte o gravemente danneggiate. La grande entità dei danni nell’incasato di Benevento derivava, secondo alcuni periti che visionarono gli edifici della città per conto della Camera pontifica, dalla qualità dei materiali edilizi: la maggior parte delle case erano costruite con ciottoli di fiume, per le quali la calce non costituiva un buon legante. Fu inoltre osservato che le case costruite con mattoni, benché danneggiate, resistettero meglio alle scosse.&lt;br&gt;Mentre per l’edilizia civile minore si ha un quadro d’insieme piuttosto generico, per l’edilizia pubblica ed ecclesiastica le descrizioni dei danni sono particolareggiate: tutti gli edifici pubblici (il palazzo del governatore, la rocca, il palazzo del comune) e tutti gli edifici religiosi (chiese, conventi, monasteri e ospedali) subirono crolli o danni estesi. Crollarono pressoché completamente i conventi e le chiese di S.Domenico e di San Vittorino, la chiesa e ospedale della Santissima Annunziata, le chiese di Santa Maria di Costantinopoli, di Santa Maria degli Angeli e di San Bartolomeo, il palazzo e la chiesa arcivescovili, il conservatorio di S.Maria dei Martiri. Altri 13 edifici ecclesiastici riportarono crolli estesi: le chiese di San Salvatore Porta Somma, Sant’Angelo Porta Somma, Sant’Agostino, San Marco dei Severiani, San Donato, Sant’Angelo, San Modesto, San Pietro de Traseris; le chiese e monasteri di San Pietro, Sant’Agostino, Santa Caterina e Santa Maria del Carmine e l’abbazia di Santa Sofia. Furono lesionati in misura più o meno rilevante tutti i rimanenti edifici religiosi. Danni gravi con crolli estesi riportarono il palazzo del governatore (o apostolico) e l’annessa rocca; i macelli pubblici crollarono; il palazzo comunale riportò danni che con il passare del tempo peggiorarono.&lt;br&gt;A Napoli complessivamente furono gravemente danneggiati 29 edifici religiosi e 6 edifici pubblici. Tutte le case della città subirono crolli parziali o lesioni; le strade erano ingombre di macerie e numerosissimi edifici dovettero essere puntellati. Tra le chiese più colpite vi furono quella del Gesù Nuovo, della quale crollarono le tre cupole, tre cappelle e tutta la navata sinistra, e quella di San Paolo dei Padri Teatini, della quale crollarono l’atrio e il colonnato della facciata. Ci furono crolli anche nelle chiese di San Lorenzo Maggiore, di Santa Teresa e di Santa Maria della Verità e nei conventi dei Teatini e di San Domenico Maggiore. Lesioni più o meno gravi riportarono il convento dei Gesuiti del Gesù Vecchio e le seguenti 11 chiese: Santa Maria dei Monti dei Pii Operarii, San Giorgio Maggiore dei Pii Operarii, San Nicola dei Pii Operarii, San Martino dei Padri Certosini, Santa Teresa degli Scalzi, San Severino dei Benedettini, l’Annunziata, la Sanità, San Tomaso d’Aquino, San Filippo e Giacomo, Madonna della Pietà. Danni furono rilevati nelle chiese e monasteri di S.Chiara e di S.Maria del Soccorso, e nelle chiese di S.Ligorio e della Croce di Lucca. Riguardo all’edilizia pubblica danni rilevanti riportarono il Castello Nuovo, quello di S.Elmo, la Vicaria (Castel Capuano), da dove furono evacuati i Tribunali e le Carceri, la fortezza del Torrione del Carmine, la sala della Tesoreria, il Palazzo Regio. Alcune porte della città subirono lesioni.&lt;br&gt;Ad Avellino subirono danni il convento e chiesa di S.Francesco, la chiesa di S.Maria di Costantinopoli, il palazzo vescovile e la Cattedrale.&lt;br&gt;Il bilancio dei danni sul patrimonio storico architettonico, costituito dalle antiche cattedrali medievali, fu complessivamente molto grave in almeno 8 di questi edifici storici: a Benevento, Alife, Ariano Irpino, Avellino, Cerreto Sannita, Frigento, Napoli e Venosa; subirono danni più leggeri il duomo di Chieti e la cattedrale di Salerno.&lt;br&gt;Particolari effetti di propagazione sono stati rilevati a Galatina, distante circa 300 km dall’area dei massimi effetti: i monaci del monastero di Santa Caterina Novella furono sorpresi dalla scossa durante la celebrazione del vespro e si arrestarono atterriti: furono lesionati molti edifici, tra i quali il campanile della chiesa di Santa Caterina, che crollò durante la notte successiva alla scossa.&lt;br&gt;L’area di risentimento fu estesa per 83.000 kmq circa, e interessò 5 attuali regioni: Abruzzo, Lazio, Campania, Molise, Basilicata e Puglia.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; A questo terremoto Sarnelli $(350223)$ collega altre due scosse avvenute nel febbraio del medesimo anno, rispettivamente i giorni 13 e 14 (quest’ultima sarebbe avvenuta alle ore 22, uso orario all’italiana), senza arrecare danni.&lt;br&gt;La scossa principale si verificò il 5 giugno alle ore 15:30 GMT ca. (20:30 italiane), e fu preceduta mezz’ora prima da una scossa meno forte $(350223)$. A Benevento una relazione anonima $(240195)$, depositata nell’Archivio Segreto Vaticano, riporta che alle 15:30 GMT ca. (20:30 italiane) si verificarono due scosse, durate il tempo di un Pater Noster recitato velocemente, cioè circa 13 secondi.&lt;br&gt;A Napoli, l’ambasciatore di Venezia Antonio Maria Vincenti registrava che la scossa principale durò lo spazio di un credo, cioè circa 20 secondi $(500252)$.&lt;br&gt;Le altre scosse segnalate sono le seguenti:&lt;br&gt;6 giugno, ore 4:00 GMT ca. (ore 9, secondo l’orario all’italiana) $(500252)$;&lt;br&gt;7 giugno, ore 6:00 GMT ca. (ore 11, secondo l’orario all’italiana) $(500252)$;&lt;br&gt;9 giugno, dopo le ore 1:00 GMT ca. (ore 6, secondo l’orario all’italiana) $(500251,500268)$;&lt;br&gt;diverse scosse il 9 giugno, dopo le ore 22:05 ca. (10 giugno dopo le ore 3, secondo l’orario all’italiana) $(500251,500268)$;&lt;br&gt;14 giugno, ore 5:05 GMT ca. (ore 10, secondo l’orario all’italiana) $(500251,635158)$;&lt;br&gt;17 giugno, un’ora prima dell’alba $(000003,500267)$;&lt;br&gt;17 giugno, a mezzanotte $(000003,500267)$;&lt;br&gt;alcune scosse il 25 giugno, che impaurirono la popolazione a Napoli $(665203)$&lt;br&gt;tre scosse il 7 dicembre, ore 4:05 GMT ca. (ore 12, secondo l’orario all’italiana) $(500287)$.&lt;br&gt;Una lettera del nunzio apostolico di Napoli informa che nel mese di agosto fu avvertita da qualcuno a Napoli una leggera scossa $(635181)$.</sequence>
    </effects>
  </Comments>
</Quake>
