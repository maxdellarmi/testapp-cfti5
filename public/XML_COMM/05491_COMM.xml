<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1828 10 09</data_label>
      <time_label>02:20</time_label>
      <earthquakelocation>Valle Staffora</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa principale avvenne il 9 ottobre 1828 alle ore 2:20 GMT e causò danni diffusi al patrimonio edilizio in una quarantina di paesi e borghi situati nella valle del torrente Staffora e nelle adiacenti valli dei torrenti Ardivestra e Curone, al confine tra le province di Pavia e Alessandria. Le località più colpite furono Gaminella, frazione del comune di Godiasco, e San Paolo, frazione del comune di Rocca Susella: in entrambe le località varie case crollarono e tutte le altre furono gravemente lesionate. In 16 altri paesi ci furono rilevati forti danni alle abitazioni e alle chiese parrocchiali. Ci furono danni rilevanti anche ad Alessandria, Novi Ligure e Voghera, che erano i centri più importanti dell’area colpita, dove furono lesionati anche vari edifici monumentali: ad Alessandria si aprirono crepe nel Duomo e nella chiesa di S.Maria del Carmine e caddero degli elementi ornamentali dalla facciata della chiesa di S.Maria di Castello; a Novi Ligure furono danneggiate le chiese di S.Pietro e di S.Nicolò; a Voghera subirono danni la chiesa del Carmine e la collegiata di S.Lorenzo, furono inoltre rilevate leggere lesioni nel castello visconteo, all’epoca adibito a uso di carcere. La scossa fu avvertita fortemente a Torino e Milano; l’area di risentimento leggero si estese fino a Lugano, Ravenna, Firenze, Tolone e Marsiglia.&lt;br&gt;Varie repliche furono sentite per quasi un mese; le più forti avvennero lo stesso 9 ottobre alle ore 8:00 GMT e il giorno successivo, 10 ottobre, alle ore 1:30 GMT: entrambe causarono qualche altro danno nell’area di maggiore scuotimento.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; 9 ottobre 1828, una leggera scossa fu avvertita ad Alessandria alle ore 1:00 GMT, seguì la scossa principale alle ore 2:20 GMT con epicentro in Val di Nizza, poi 2 repliche avvertite maggiormente a Voghera: una alle ore 8:00 GMT e un’altra alle ore 23:35 GMT;&lt;br&gt;10 ottobre 1828, furono avvertite 5 repliche: alle ore 0:35 GMT a Voghera, alle ore 1:30 GMT a Stradella, alle ore 4:15 a Rivanazzano, alle ore 5:30 GMT a Voghera e alle ore 23 GMT a Genova;&lt;br&gt;17 ottobre 1828, fu avvertita una scossa a Rivanazzano di cui non è segnalata l’ora.&lt;br&gt;La replica delle ore 23 del 9 ottobre non è confermata; sono state invece raccolte informazioni relative ad una scossa delle ore 21:30 dello stesso giorno, che non compare elencata nel Catalogo.&lt;br&gt;Sono state inoltre raccolte notizie relative ad altre 3 scosse, non elencate in Catalogo, verificatesi l’8 ottobre alle ore 0:20, il 9 ottobre alle 1:00 e il 10 ottobre alle ore 23. Queste ultime 3 scosse sono scarsamente attestate: si hanno testimonianze relativamente ad una sola località per ciascuna scossa: le prime due sono ricordate solo ad Alessandria, mentre la terza solo a Genova.</sequence>
    </effects>
  </Comments>
</Quake>
