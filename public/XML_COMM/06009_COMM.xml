<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1834 02 14</data_label>
      <time_label>13:15</time_label>
      <earthquakelocation>Valle del Taro-Lunigiana</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La sequenza sismica iniziò con una forte scossa sentita a Pontremoli il 13 febbraio alle ore 0:30 GMT circa. La scossa più forte avvenne il 14 febbraio alle ore 13:15 GMT e colpì l’area appenninica compresa fra le alte valli dei fiumi Taro e Magra causando danni molto gravi soprattutto ai paesi situati su entrambi i versanti nord e sud del monte Molinatico. Le località più colpite furono Cavezzana d’Antena e Pontolo. A Cavezzana d’Antena crollarono totalmente o parzialmente 15 edifici; 23 subirono danni gravi o furono resi pericolanti; 6 subirono danni leggeri. Le pareti della chiesa parrocchiale risultarono sconnesse e la volta, gravemente lesionata, minacciò di crollare; l’oratorio di S.Anna dovette essere demolito a causa dei gravissimi danni subiti. A Pontolo tutte le case, che erano complessivamente 38, crollarono o divennero inabitabili e dovettero essere abbandonate; lo stesso avvenne di molte abitazioni rurali sparse nei dintorni del paese. Danni molto gravi furono rilevati anche nei villaggi di Cargalla e La Barca dove vi furono crolli e lesioni estese a gran parte dell’abitato.&lt;br&gt;Una ventina di altre località, tra le quali Pontremoli e Borgo Val di Taro, subirono danni gravi. In altre 70 località circa ci furono danni più o meno rilevanti.&lt;br&gt;A Pontremoli tutti gli edifici furono danneggiati, alcuni subirono crolli parziali; si aprirono crepe e lesioni nei muri e nelle volte, che in alcuni casi crollarono; caddero moltissimi comignoli; in totale risultarono danneggiati 199 edifici: 10 edifici religiosi; 5 edifici di proprietà pubblica e 184 abitazioni private. Gli edifici religiosi più danneggiati furono la cattedrale, le chiese dei Ss.Giovanni Battista e Colombano, S.Giacomo della Misericordia, Ss.Giacomo e Cristina, l’oratorio di Nostra Donna (detto anche della Madonna del Ponte), il convento dei Cappuccini, il conservatorio di S.Giacomo d’Altopascio, il collegio e seminario vescovile e il palazzo vescovile. Per quanto riguarda l’edilizia pubblica furono gravemente danneggiati il castello, la nuova cancelleria e il grande ospedale che era situato poco fuori dal centro abitato.&lt;br&gt;A Borgo Val di Taro il terremoto causò danni a tutti gli edifici; molte case dovettero essere puntellate; crollarono alcuni muri e tetti; caddero molti comignoli. Tra gli edifici più gravemente danneggiati sono ricordati la caserma dei dragoni ducali, l’alloggio dell’ufficiale comandante la luogotenenza, il teatro comunale, il municipio, l’ex convento di S.Rocco, di cui crollò per metà il campanile, la chiesa di S.Antonio, il cui campanile gravemente lesionato dovette essere demolito in gran parte.&lt;br&gt;La scossa fu sentita più o meno sensibilmente in un’ampia area dell’Italia settentrionale: da Torino a Milano; da Lucca a Bologna.&lt;br&gt;Numerose repliche furono avvertite per molti mesi; la più forte avvenne il 2 maggio e causò ulteriori danni negli edifici già lesionati.</description>
    </effects>
  </Comments>
</Quake>
