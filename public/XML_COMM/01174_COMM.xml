<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1695 02 25</data_label>
      <time_label>05:30</time_label>
      <earthquakelocation>Asolano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; L’evento causò gravi danni in larga parte del Veneto; l’area più danneggiata è localizzata nell’alto trevigiano, a sud del Monte Grappa. Le località più colpite furono la città di Asolo e i villaggi circostanti: oltre 30 centri abitati subirono distruzioni gravissime e in altri 24 paesi e villaggi si ebbero crolli parziali e dissesti. Ad Asolo crollarono 1.477 case e 1.284 furono gravemente danneggiate. Danni contenuti (crollo di comignoli, leggere lesioni agli edifici e alle opera murarie) sono ricordati a Rovigo, Ferrara e Verona. Le fonti coeve descrivono i danni agli edifici spesso con il termine "diroccamento": sottoposto a una prima analisi semantica, basata sul confronto tra i vari documenti, questo termine è stato ritenuto equivalente all’espressione: "crolli con ribaltamento di qualche muro portante". Molte fonti non consentono tuttavia di definire con ulteriore precisione la qualità di tali crolli. Riguardo ai danni causati nei palazzi pubblici, va precisato che le stesse fonti ricordano il pessimo stato di conservazione in cui versavano gli edifici prima del terremoto. La scossa fu sentita in una vastissima area, comprendente la regione padana, dai territori bolognesi e ferraresi fino a Varese, le Prealpi lombarde, la regione del Garda e le Prealpi venete.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale fu preceduta da una serie di scosse, avvertite nella serata del 24 febbraio 1695 e nella notte tra il 24 e il 25. Tali scosse non causarono alcun danno e interessarono la città di Asolo e alcune località padane decentrate rispetto all’area epicentrale della scossa principale che fu percepita alle ore 05:30 GMT del 25 febbraio 1695.&lt;br&gt;24 febbraio 1695:&lt;br&gt;ore 19.15 GMT, si avvertì una scossa, classificata di IV-V grado MCS nella località di Asolo $(000001)$;&lt;br&gt;ore 21.45 GMT, scossa classificata di IV-V grado MCS nella località di Asolo; alla stessa ora scossa di III-IV grado MCS a Lodi $(000001,080057)$.&lt;br&gt;25 febbraio 1695:&lt;br&gt;ore 00.15 GMT, scossa classificata di IV grado MCS a Bologna e Reggio Emilia $(000001,410041,320077,320050,320071)$;&lt;br&gt;ore 00.45 GMT, scossa classificata di III-IV grado MCS a Lodi $(000001,080057)$.&lt;br&gt;Le testimonianze dirette attestano il prolungarsi del periodo sismico almeno fino alla metà di marzo, con repliche continue che scossero l’area epicentrale $(500014,500013)$.&lt;br&gt;Scosse di lieve entità si avvertirono a Ferrara, secondo una fonte cronachistica sincrona, nelle settimane successive al 25 febbraio 1695 e per tutto l’anno; una di queste, avvenuta il 28 marzo, fu particolarmente intensa $(000001,410022)$.</sequence>
    </effects>
  </Comments>
</Quake>
