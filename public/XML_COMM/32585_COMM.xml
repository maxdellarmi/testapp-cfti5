<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1948 08 21</data_label>
      <time_label>08:44:47</time_label>
      <earthquakelocation>Puglia settentrionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questa sequenza sismica colpì la Puglia settentrionale, in particolare le località del Gargano e della Capitanata, in provincia di Foggia, e in misura minore alcuni centri delle province di Bari e di Potenza. Le scosse più forti avvennero il 18 agosto 1948 alle ore 21:12 GMT (ore 23:12 locali, essendo in vigore l’ora legale), il 21 agosto alle ore 8:45 GMT (ore 10:45 locali) e il 22 agosto alle ore 23:16 GMT (ossia le ore 01:16 del 23 agosto in ora locale). La scossa del 18 agosto colpì soprattutto Monte Sant’Angelo e San Giovanni Rotondo; la scossa del 21 causò i danni più rilevanti a Vieste; la scossa del 22 agosto causò danni notevoli a Orta Nova e Stornara e qualche danno leggero fu segnalato anche in alcune località della provincia di Potenza. Tuttavia, la mancanza di una cronologia completa degli effetti nelle varie località non consente di discrimare sempre i danni causati dalle singole scosse.&lt;br&gt;Secondo dati ufficiali coimunicati nel settembre 1948, gli edifici danneggiati nella provincia di Foggia furono oltre 2300, dei quali 335 (14%) furono dichiarati inabitabili, 761 (33%) danneggiati gravemente e 1231 (53%) in modo leggero. Gli accertamenti dei danni, proseguiti dopo il settembre 1948, rilevarono però un numero quasi doppio di edifici lesionati. Tali danni furono messi in relazione con le caratteristiche locali delle abitazioni, generalmente costruite direttamente sul terreno senza opere di consolidamento del sottosuolo, ricorrendo spesso a fondazioni con archi e pilastri che riducevano sensibilmente l’area di appoggio delle costruzioni. Inoltre, i solai di copertura erano avvolti con rinfianchi di materiali a secco o con malta di terra e in parecchi casi gli edifici erano già lesionati prima del terremoto.&lt;br&gt;Come detto, fra le località più colpite ci furono Monte Sant’Angelo e San Giovanni Rotondo: a Monte Sant’Angelo, una casa crollò totalmente, 100 divennero inagibili e altre 200 furono rese pericolanti e dovettero essere puntellate; a San Giovanni Rotondo, 3 case crollarono parzialmente e altre 200 furono giudicate pericolanti e dovettero essere temporaneamente abbandonate dagli abitanti. A Vieste furono danneggiati 365 edifici, di cui 15 furono giudicati inabitabili. A Orta Nova, su 2500 case, 2-3 crollarono totalmente e altre 500 (20%) subirono la caduta di volte e cornicioni e la riapertura o il peggioramento di lesioni preesistenti: 30 abitazioni dovettero essere sgomberate e altre 40 puntellate urgentemente. A Stornara una casa crollò e quasi tutte le altre furono lesionate: 20 abitazioni divennero inagibili e altre 135 dovettero essere puntellate.&lt;br&gt;A Foggia furono danneggiati 370 edifici, di cui 50 pericolanti e non riparabili risultarono da demolire, 150 gravemente dissestati e inabitabili furono giudicati riparabili con l’allontanamento temporaneo degli occupanti, 70 dovettero essere puntellati e altri 100 circa, variamente lesionati, erano riparabili senza l’allontanamento degli occupanti.&lt;br&gt;Le scosse furono sentite in varie località dell’Abruzzo, del Molise, della Basilicata e della Campania.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il periodo sismico iniziò il 18 agosto 1948 con una forte scossa avvenuta alle ore 21:12 GMT (ore 23:12 locali, essendo in vigore l’ora legale), che causò danni in numerosi centri della Puglia settentrionale.&lt;br&gt;Dopo alcune repliche leggere registrate il 19, il 20 e nelle prime ore del 21 agosto, una seconda scossa forte avvenne il 21 agosto 1948 alle ore 8:45 GMT (ore 10:45 locali); questa scossa causò i danni più rilevanti a Vieste.&lt;br&gt;Il 22 agosto 1948, alle ore 23:16 GMT (ossia le ore 01:16 del 23 agosto in ora locale), ci fu una terza forte scossa, che aggravò i danni in tutte le località dell’area colpita; dopo questa scossa furono segnalati danni leggeri anche in alcune località della provincia di Potenza.&lt;br&gt;L’attività sismica continuò nei giorni successivi con repliche leggere e cessò nei primi giorni del settembre 1948.</sequence>
    </effects>
  </Comments>
</Quake>
