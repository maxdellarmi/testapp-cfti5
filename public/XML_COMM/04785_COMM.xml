<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1799 07 28</data_label>
      <time_label>22:05</time_label>
      <earthquakelocation>Appennino marchigiano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Tre furono le scosse più forti, percepite dalla popolazione con violenza crescente (le fonti hanno come punto di osservazione Camerino): la prima avvenne il 28 luglio alle ore 18 italiane (13:05 GMT ca.), non fece alcun danno, e fu sentita in una vasta area delle Marche e dell’Umbria. La seconda scossa alle ore 23 italiane (18:05 GMT ca.) più lunga e più forte, causò diversi danni agli edifici. La scossa principale, che causò le maggiori distruzioni avvenne alle ore 3 di notte (22:05 GMT ca.) e durò 6 secondi. Varie scosse si susseguirono per circa un mese. Interessanti fenomeni luminosi furono osservati in concomitanza con l’evento sismico: il più notevole consistette in una vampa di fuoco uscita dalla terra nella località Parolito, a 2 miglia e mezzo da Sanseverino. Gli effetti cumulativi risultarono particolarmente distruttivi a Cessapalombo, San Ginesio, Sarnano, Camerino e San Severino Marche. Cessapalombo fu completamente distrutta, le case crollarono dalle fondamenta. A Sanginesio gravi danni riportarono le abitazioni e le chiese. A Sarnano furono diffusamente danneggiate le abitazioni. A Camerino, per il quale si ha il maggior numero di informazioni, i danni maggiori riguardarono le abitazioni dei privati cittadini e fu osservato che le case di mattoni, ben costruite e di recente fattura, resistettero bene, mentre quelle più vecchie, che erano costruite con grosse pietre di cava irregolari, legate con pessime malte, subirono i danni più gravi: ribaltamenti delle pareti esterne o gravi lesioni. Fra gli edifici pubblici riportarono lesioni il campanile, il palazzo pubblico, le porte della città, l’ospedale e l’università; crollarono il tetto del duomo, la cupola della chiesa di S.Maria in Via e il catino della chiesa di S.Venanzio; subì alcuni danni la chiesa di S.Maria delle Carceri e fu distrutta la chiesa di S.Maria del Carmine. Alcune decine di paesi e villaggi dell’area collinare subirono danni gravi. A San Severino Marche la scossa causò danni notevolissimi a molti edifici; furono lesionati il palazzo vescovile, il pubblico forno e la porta del Peso; crollò la volta del coro della Cattedrale; riportarono danni gravi le chiese di S.Agostino, S.Rocco, S.Giuseppe, S.Giovanni, il monastero di S.Maria delle Grazie e le chiese suburbane di S.Maria del Glorioso e S.Domenico; la villa Collio fu gravemente danneggiata, crollarono le chiese di S.Michele e la porta S.Giovanni. Nella zona circonvicina crollarono molte case di campagna e molte chiese rurali; i paesi di Càgnore, Casolo, Fulconi, Gagliannuovo, Granali, Serrone e Stigliano furono quasi completamente distrutti. La scossa fu forte a Teramo dove furono lesionate parecchie case fuori della città e ad Assisi dove a Santa Maria degli Angeli il convento riportò lievissimi danni. La scossa fu avvertita molto forte senza causare danni ad Ancona e Perugia, debole a Roma.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; 28 luglio, alle ore 13:05 GMT ca. (intorno alle ore 18 italiane): prima scossa sentita fortemente, ma senza danni a Camerino;&lt;br&gt;alle ore 18:00 GMT ca. (prima delle ore 23 italiane): seconda scossa, causò alcuni danni a Camerino;&lt;br&gt;alle ore 22:05 GMT ca. (intorno alle ore 3 italiane della notte): scossa principale della durata di 6 secondi circa, con effetti distruttivi a Camerino e in tutto il territorio circostante.&lt;br&gt;Numerose altre repliche si susseguirono per circa un mese.</sequence>
    </effects>
  </Comments>
</Quake>
