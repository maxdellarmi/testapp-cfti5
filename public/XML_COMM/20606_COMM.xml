<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1907 10 23</data_label>
      <time_label>20:28:19</time_label>
      <earthquakelocation>Calabria meridionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne alle ore 20:28 GMT e colpì la Calabria meridionale, in particolare i centri del litorale ionico situati sulle pendici sudorientali dell’Aspromonte, tra la Locride e la Grecanica.&lt;br&gt;Il paese più danneggiato fu Ferruzzano, dove la metà circa delle abitazioni furono distrutte o rese inabitabili, in particolare nella parte meridionale del paese (quartieri Scalone, Margi, Pioppo e Calvario). La posizione del paese, edificato in forte pendenza su un’altura isolata e soggetta a frane, contribuì ad amplificare gli effetti del terremoto. Danni molto gravi, estesi a gran parte delle case, colpirono anche Casalnuovo di Africo, Palizzi, Pietrapennata e Sant’Ilario dello Ionio. In questi paesi i crolli e le demolizioni riguardarono dal 25 al 35% degli edifici. In una trentina di altre località, tra cui anche alcuni centri del versante tirrenico meridionale e dell’immediato entroterra reggino, i crolli e le demolizioni totali di case furono più limitati, ma molti edifici riportarono comunque danni e lesioni così gravi da renderli inagibili. Tra questi paesi ci furono Bianco, Bova, Calanna, Oppido Mamertina, San Lorenzo, Sant’Eufemia d’Aspromonte.&lt;br&gt;In circa 90 paesi e villaggi, sparsi su entrambi i versanti dell’Aspromonte, nella Piana di Gioia Tauro e nella zona dello Stretto, ci furono danni di notevole entità. Danni leggeri furono rilevati in circa 70 centri abitati, fra cui Reggio Calabria e una quindicina di paesi delle province di Catanzaro e Vibo Valentia, in genere già colpiti dal terremoto dell’8 settembre 1905.&lt;br&gt;Secondo i dati rilevati dai tecnici del Genio civile e del Genio militare, nella provincia di Reggio Calabria le case danneggiate furono in totale 19.646. Di queste, 1505 erano crollate o dovettero essere demolite; 9162 erano state danneggiate in modo grave e rese parzialmente o totalmente inagibili (in alcuni casi dovettero essere puntellate o subire demolizioni parziali); 8979 risultarono danneggiate in modo leggero.&lt;br&gt;Il terremoto fu sentito fortemente, ma senza danni, in provincia di Messina e, più leggermente, nelle Isole Eolie, in alcuni centri delle province di Enna, Catania e Siracusa, e a Palermo. Verso nord la scossa fu avvertita sensibilmente in provincia di Cosenza e, molto leggermente, fino a Taranto e Potenza.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Nei circa 23 mesi trascorsi tra il terremoto dell’8 settembre 1905 (si veda la scheda relativa) e la fine di luglio 1907, nella regione calabro-messinese erano state sentite oltre 320 scosse di varia intensità. Successivamente era subentrato un periodo di relativa calma sismica (solo 6 scosse rilevate tra il 1º agosto e il 22 ottobre 1907) che fu bruscamente interrotto dal terremoto del 23 ottobre 1907.&lt;br&gt;La scossa distruttiva, avvenuta alle ore 20:28 GMT, fu preceduta di tre minuti (20:25 GMT) da una scossa meno violenta, ma abbastanza forte da causare panico nei dintorni di Bianco e Brancaleone, dove mise in allarme le popolazioni.&lt;br&gt;Le repliche non furono molto numerose né d’intensità rilevante: più frequenti nei primi giorni dopo la scossa principale, si diradarono nei mesi successivi e cessarono del tutto il 24 febbraio 1908.</sequence>
    </effects>
  </Comments>
</Quake>
