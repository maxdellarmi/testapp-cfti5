<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1918 11 10</data_label>
      <time_label>15:12:28</time_label>
      <earthquakelocation>Appennino romagnolo</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del 10 novembre 1918 avvenne durante un periodo, gli anni compresi tra il 1917 e il 1919, caratterizzato dal susseguirsi di terremoti nell’area appenninica tosco-romagnola. Infatti le aree dei danni di questa scossa e di due eventi sismici che la precedettero e la seguirono, si sovrapposero parzialmente, causando un grave cumulo di effetti che, per alcune località, e segnatamente per Santa Sofia, comportarono estese distruzioni.&lt;br&gt;Il terremoto del 10 novembre 1918 era stato preceduto da una forte scossa il 2 dicembre 1917: questo evento sismico causò danni a Galeata, dove le repliche si protrassero fino al giorno 11, Civitella di Romagna, Collina, Santa Sofia e in 7 frazioni, Badia Vecchia, Casa Fanti, Canova di Fiocco, Monte delle Badie, Ospedaletto, Pianello Vecchio e Porcentico, causando invece danni minori a Mortano e a Portico di Romagna.&lt;br&gt;La scossa del 10 novembre 1918 colpì perciò un patrimonio edilizio già deteriorato, causando danni gravissimi a Santa Sofia, che fu il paese più colpito, e a Mortano, San Piero in Bagno, Bagno di Romagna. In queste località tutte le case, anche le più solide, subirono crolli interni e divennero inabitabili; moltissime divennero pericolanti; in più di altre 100 località ci furono danni.&lt;br&gt;Il 29 giugno 1919 un nuovo forte terremoto che ebbe come epicentro il Mugello aggravò i danni nell’area colpita: 95 località, fra cui Civitella di Romagna, Galeata, Modigliana, Santa Sofia e Verghereto subirono i gravi effetti cumulati delle scosse.&lt;br&gt;La nuova scossa avvenne prima che l’accertamento dei danni causati dal terremoto del 10 novembre 1918 fosse completato; per questa ragione molte delle perizie eseguite dal Genio civile forniscono per vari paesi solo descrizioni degli effetti cumulati delle scosse del 1918 e del 1919. Valide informazioni sugli effetti generali di questo periodo sismico possono comunque essere ricavate da un prospetto statistico riguardante i terremoti del 1917-1919 redatto nel 1923 dal Genio civile di Santa Sofia; questo documento, per quel che riguarda le scosse del 2 dicembre 1917 e del 10 novembre 1918, contiene i seguenti dati di sintesi: in provincia di Firenze, nel circondario di Rocca San Casciano (che all’epoca ancora comprendeva Bagno di Romagna, Galeata, Premilcuore, Santa Sofia, Sorbano e Verghereto, poi passate alla provincia di Forlì) furono colpite 127 località; 102 case furono demolite e 207 dovettero essere puntellate; in provincia di Forlì furono colpite 27 località; 59 case furono demolite e 82 dovettero essere puntellate.&lt;br&gt;La scossa fu avvertita in un’area di circa 55.000 kmq, estesa a gran parte della Toscana, al ferrarese, alle Marche meridionali.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Cavasino riporta alcune repliche avvertite il 10 e l’11 novembre, senza precisare ulteriormente le informazioni $(050399)$.&lt;br&gt;Ferrari $(060275)$ segnala 3 scosse di replica: 2 vennero avvertite, alcune ore dopo la principale, a Bagno di Romagna; 1 a Forlì. Il 2 dicembre 1918 venne avvertita una nuova scossa a Galeata, Santa Sofia, e Civitella; fu seguita da alcune repliche nella nottata seguente, che continuarono con sempre minore intensità fino all’11 dicembre.</sequence>
    </effects>
  </Comments>
</Quake>
