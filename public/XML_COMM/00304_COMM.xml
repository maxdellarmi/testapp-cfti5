<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1389 10 18</data_label>
      <time_label>-</time_label>
      <earthquakelocation>Appennino umbro-marchigiano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il 18 ottobre 1389, verso il crepuscolo, un forte terremoto colpì l’area dell’Appennino umbro-marchigiano che fa da spartiacque tra l’alta valle del fiume Tevere (Val Tiberina) e l’alta valle del fiume Metauro. Le scosse iniziarono il 16 ottobre 1389 e proseguirono per circa un mese. Gli effetti più gravi avvennero nel contado di Città del Castello, dove crollarono molte case e dove ci furono molti morti: in particolare, in tre villaggi, Castel Guelfo, il Baciuccheto e Pietragialla, le case in gran parte crollarono. A Città del Castello numerose case crollarono o subirono gravi lesioni, la cinta muraria cedette in più punti e caddero 130 merli. Gli abitanti furono costretti ad alloggiare in baracche costruite negli orti o a lasciare la città rifugiandosi in campagna. Urbania (all’epoca Castel Durante) e Mercatello sul Metauro subirono gravi danni alle abitazioni; il campanile della pieve di quest’ultima località, divenuto pericolante, minacciava di crollare sulla chiesa stessa e sulle case adiacenti. A Borgo San Sepolcro (odierna Sansepolcro) le abitazioni furono fortemente danneggiate. Secondo un autore del XVI secolo, Graziani (ed. 1745) $(060387)$ crollarono anche le mura. La ricostruzione di queste ultime fu affidata al celebre architetto Nicola Aretino, che le fece erigere più robuste e fortificate di quanto non fossero in precedenza. Sono testimoniati lavori di ripristino ai pozzi e la costruzione di cunicoli e cloache sotterranei, opere che dovevano consentire, secondo le teorie dei tempi, ancora di tipo aristotelico, uno "sfogo" artificiale alle esalazioni sotterranee che si ritenevano causa dei terremoti.</description>
    </effects>
  </Comments>
</Quake>
