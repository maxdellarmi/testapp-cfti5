<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1462 03 27</data_label>
      <time_label>21:00</time_label>
      <earthquakelocation>L’Aquila</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Dalla metà di novembre 1461 alla fine di marzo 1462 l’area dell’Appennino abruzzese, di cui L’Aquila era una delle più importanti città, fu colpita da una sequenza di terremoti. Le numerose fonti contemporanee permettono di ricostruire la cronologia delle scosse e di delineare un complesso e dettagliato scenario dei danni.&lt;br&gt;&#13;
Il 16 novembre 1461 all’Aquila fu sentita una scossa che non causò alcun danno.&lt;br&gt;&#13;
Nella notte del 27 novembre 1461, precedute da forti rumori sotterranei, due forti scosse, avvenute alla distanza di circa due ore, descritte dalle fonti coeve come di quasi uguale intensità, colpirono il territorio dell’Aquila. La prima scossa, della durata di circa un minuto (il tempo necessario per recitare tre paternoster e tre avemaria), avvenne circa alle 21:05 GMT (le 5 in orario “all’italiana”). La seconda scossa, della durata di circa 12 secondi (il tempo necessario per recitare un “paternoster”), avvenne alle 23:05 GMT (le 7 in orario “all’italiana”) aggravò notevolmente gli effetti della prima; tuttavia gli effetti delle due scosse non sono chiaramente distinguibili.&lt;br&gt;&#13;
Il terremoto colpì gravemente tutti gli edifici dell’Aquila: un quarto delle case crollò interamente e tutte le altre subirono crolli parziali e lesioni molto gravi. L’area nord-occidentale della città fu quella più danneggiata: la zona di porta Rivera, dove furono distrutte circa 75 case, in particolare nell’antica strada Gianvincioni e la zona di porta Pile e di via Sassa, dove i crolli furono molto numerosi. Meno danneggiata delle altre risultò l’area nord-orientale della città, verso la contrada Intempera. Crollarono anche molte delle numerosissime torri della città.&lt;br&gt;&#13;
Per la città dell’Aquila è possibile avere un particolareggiato elenco di danni alle chiese e agli edifici pubblici dell’area urbana. Secondo le fonti cronachistiche, 46 monumenti della città furono colpiti. Ci furono crolli, crolli parziali o danni a chiese e campanili; monasteri; palazzi e ospedali, qui di seguito elencati.&lt;br&gt;&#13;
Chiese e campanili: S.Agostino, S.Andrea, S.Angelo di Vio, S.Bernardino, S.Biagio, S.Chiara, S.Croce, S.Domenico, S.Flaviano, S.Francesco, S.Giovanni, S.Giuliano di Barete, S.Giusta, S.Leonardo, S.Lorenzo, S.Marciano, S.Marco, S.Maria di Bagno, S.Maria di Civitatem, S.Maria di Collemaggio, S.Maria di Farfa, S.Maria di Intempera, S.Maria di Paganica, S.Maria di Rasino, S.Maria di Roio, S.Maria Maddalena, S.Marinella, S.Massimo (Duomo), S.Pietro di Preturo, S.Pietro di Sassa, S.Quinziano, S.Silvestro, S.Spirito, S.Vittorino.&lt;br&gt;&#13;
Monasteri: S.Agostino, S.Chiara, S.Croce, S.Maria di Collemaggio, S.Domenico, S.Francesco.&lt;br&gt;&#13;
Palazzi: palazzo del comune, palazzo vescovile.&lt;br&gt;&#13;
Ospedali: S.Salvatore, S.Matteo, S.Pietro di Sassa, S.Spirito, S.Giacomo.&lt;br&gt;&#13;
I morti furono numerosi: circa 80 o 100 a seconda delle fonti, molti dei quali furono travolti dal crollo delle volte dell’ospedale maggiore (S.Salvatore). Gli effetti del terremoto furono aggravati da un incendio e, in seguito, dalle abbondanti nevicate avvenute nel gennaio 1462.&lt;br&gt;&#13;
Nel territorio circostante L’Aquila, costituito complessivamente da oltre 80 borghi fortificati, furono gravemente colpiti i seguenti: Onna, dove crollarono tutte le case causando la morte di molti degli abitanti; Sant’Eusanio Forconese che fu distrutto quasi interamente, compreso il castello di recente costruzione, ci furono molte vittime; Castelnuovo crollò quasi interamente, compresi i torrioni delle mura e ci furono 28 morti; Castelvecchio Calvisio subì il crollo di molte case e ci furono 12 morti; Poggio Picenze crollò quasi interamente. Questo terremoto fu sentito senza danni in un’area molto vasta: a Perugia, a Roma, dove la campana della chiesa di S.Marcello diede tre rintocchi e dopo un po’ di tempo altri quattro, probabilmente in concomitanza delle due scosse. A San Germano (odierna Cassino) il terremoto fu sentito in modo leggero.&lt;br&gt;&#13;
La reazione della popolazione dell’Aquila fu di rifugiarsi, fin dalla prima scossa, nella campagna circostante innalzando tende. In seguito, gran parte degli abitanti fece ritorno in città, ma si stabilì nelle piazze (quella del Mercato, il campo della Fossa, e altri spazi aperti entro le mura) dove furono erette baracche di legno. I riti religiosi furono sospesi a causa dei crolli avvenuti nelle chiese e per la minaccia di ulteriori distruzioni.&lt;br&gt;&#13;
L’11 dicembre 1461 si concluse la fase più intensa della sequenza sismica; fino a quel giorno all’Aquila furono sentite circa cento scosse.&lt;br&gt;&#13;
Il 18 dicembre 1461 alle 0.10 ca. GMT (le 8 della notte in orario “all’italiana”) all’Aquila ci fu una nuova forte scossa che causò forse il crollo di parecchie case già lesionate dalle scosse precedenti, la popolazione spaventata si rifugiò in tende allestite nelle piazze e nei campi;&lt;br&gt;&#13;
il 3 gennaio 1462, alle ore 20.25 ca. GMT (le 4 della notte in orario “all’italiana”) e 4 gennaio 1462, alle ore 22.25 ca. GMT (le 6 della notte in orario “all’italiana”) all’Aquila ci furono due scosse violente che spaventarono la popolazione;&lt;br&gt;&#13;
il 26 marzo 1462 alle ore 23 ca. GMT (le 5 della notte in orario “all’italiana”) all’Aquila ci fu un’altra scossa;&lt;br&gt;&#13;
il 27 marzo 1462 alle ore 3 ca. GMT (le 9 della notte in orario “all’italiana”) all’Aquila ci fu una scossa che spinse le persone ad abbandonare le case;&lt;br&gt;&#13;
il 27 marzo 1462 alle ore 6 ca. GMT (le 12 in orario “all’italiana”) all’Aquila ci fu un’altra scossa;&lt;br&gt;&#13;
il 29 marzo 1462 alle ore 8.05 ca. GMT (le 14 in orario “all’italiana”) scossa abbastanza forte, seguita da altre due ad ora imprecisata.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Le fonti narrative coeve non sono concordi nella datazione dell’inizio di questo periodo sismico. La discordanza più notevole riguarda le due principali fonti dirette: le cronache di Francesco d’Angeluccio $(370027)$ e di Alessandro De Ritiis $(370011)$. Il primo ricorda due scosse di quasi uguale violenza avvenute il 27 novembre, la prima alle ore 5 italiane della notte (21.05 ca. GMT) e la seconda due ore dopo (23.05 ca. GMT). De Ritiis, che scrive evidentemente dopo D’Angeluccio, contesta questa datazione, spostando le due scosse alla settimana successiva, il 4 dicembre, alle ore 5 e alle ore 10 italiane (2.05 GMT ca. del 5 dicembre) aggiungendo che la scossa distruttrice fu la seconda, mentre la prima avrebbe causato danni non gravi. De Ritiis, tuttavia, che dipende da D’Angeluccio per la descrizione dei danni, critica le indicazioni orarie della sua fonte riportandole in maniera infedele: sostiene infatti che Francesco D’Angeluccio avrebbe posto la prima scossa alle ore 2 italiane della notte e la successiva alle ore 5, invertendo l’ordine delle scosse e trasformando l’intervallo tra di esse in una indicazione oraria assoluta. La sua proposta di datazione risulta poco affidabile non solo per motivi di critica testuale, ma anche per la conferma che numerose altre fonti, indipendenti dalla cronaca di D’Angeluccio, portano alla datazione criticata.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; Il periodo sismico, iniziato nella notte tra il 27 e il 28 novembre 1461, proseguì con numerose repliche fino al marzo 1462.&lt;br&gt;27 novembre, alle ore 5 italiane della notte (21.05 ca. GMT) scossa principale, che causò gravi distruzioni a L’Aquila e nei centri rurali del contado; due ore dopo (23.05 ca. GMT) replica di intensità quasi uguale che aggravò le distruzioni $(370027,100004)$.&lt;br&gt;4 dicembre, replica violenta sentita anche a grande distanza $(370011,100004)$.&lt;br&gt;18 dicembre, replica violenta alle ore 8 italiane (0.10 ca. GMT), che a L’Aquila causò il crollo di alcuni edifici già danneggiati $(370011,100004)$.&lt;br&gt;3 gennaio 1462, alle ore 4 italiane della notte (20.25 ca. GMT) scossa violenta $(370011,100004)$.&lt;br&gt;4 gennaio, alle ore 6 italiane della notte (22.25 ca. GMT) scossa violenta $(370011,100004)$.&lt;br&gt;27 marzo, replica violenta alle ore 8 italiane della notte (2.00 ca. GMT); lo stesso giorno nuova scossa alle ore 3 (21.00 ca. GMT) $(370011)$.</sequence>
    </effects>
  </Comments>
</Quake>
