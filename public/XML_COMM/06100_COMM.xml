<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1836 06 19</data_label>
      <time_label>03:15</time_label>
      <earthquakelocation>Rossano (CS)</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne alle ore 6:15 italiane (0:20 GMT ca.) e colpì principalmente il distretto di Rossano. L’abitato di Crosia fu quasi interamente distrutto; a Calopezzati gran parte delle case crollarono; a Rossano su un totale di 1.538 edifici, 370 (24%) furono distrutti, 392 (26%) furono danneggiati irreparabilmente e gli altri 776 (50%) subirono danni riparabili. Crolli e gravi danni alle abitazioni riguardarono altre 15 località circa del versante ionico della provincia di Cosenza. Danni più leggeri si verificarono a Cosenza e in alcuni centri del versante tirrenico ­ già colpiti dal terremoto del 12 ottobre 1835 ­ e interessarono strutture edilizie già in precarie condizioni di stabilità. A nord dell’area dei massimi effetti la scossa causò qualche danno a Craco e a Ginosa, sulla sponda nord-occidentale del golfo di Taranto; fu avvertita fortemente a Matera e più leggermente a Lecce e a Napoli. Verso sud, il terremoto fu avvertito fortemente in provincia di Catanzaro, ma non causò danni, a eccezione di un edificio leggermente lesionato a Cirò; la scossa non fu sentita a Monteleone (l’attuale Vibo Valentia) e a Reggio Calabria.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Secondo De Rosis $(300354)$, la scossa principale avvenne alle ore 6:15 italiane della notte dal 24 al 25 aprile 1836, corrispondenti alle ore 0:20 ca. GMT, dato che sostanzialmente concorda con l’orario alla francese riportato da Rossi (1.30 dopo mezzanotte, corrispondenti alle 0:25 GMT) $(450262,110056)$. De Rosis ricorda che la scossa fu violentissima per circa 30 secondi, dopo di che le oscillazioni continuarono via via più leggere per circa 2 minuti $(300354)$. Secondo Rossi $(450262,110056)$ quella che fu identificata come la scossa principale, si divise in realtà in due scosse violentissime avvenute a 3 minuti di distanza l’una dall’altra.&lt;br&gt;Nei giorni successivi, e fino a tutto il mese di luglio, furono avvertite numerose repliche, alcune delle quali molto forti, che causarono qualche ulteriore danno agli edifici già gravemente danneggiati $(300354,450262,110056)$. Fra queste va segnalata quella dell’8 luglio 1836, avvenuta alle ore 11 ca. GMT, che nel Catalogo PFG è stata localizzata in Basilicata nei pressi di Craco (MT). L’errore di localizzazione, ripreso dagli estensori del catalogo, è commesso da Baratta $(000001)$, il quale fraintese l’informazione desunta da Rossi $(450262,110056)$, attribuendo i danni verificatisi a Craco alla scossa dell’8 luglio anziché a quella del 25 aprile.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; 25 aprile 1836, alle ore 0:20 GMT ca. (6 e 15 "italiane"), scossa violentissima che causò crolli e danni ingenti in numerose localita della provincia di Cosenza; alle ore 0:50 GMT replica più leggera; in seguito le scosse continuarono molto frequenti per tutta la notte e il giorno successivo $(300354,450262,110056)$.&lt;br&gt;Dopo il 25 aprile, nelle località dell’area epicentrale quasi ogni giorno furono sentite repliche leggere $(300354)$.&lt;br&gt;15 maggio, alle ore 8:00 GMT, nuova violenta scossa che a Rossano fece crollare gli edifici già gravemente danneggiati e puntellati dopo la scossa del 25 aprile e causò nuove lesioni in quelli rimasti illesi $(450262,110056)$.&lt;br&gt;22 maggio, alle ore 7:55 GMT, forte replica della durata di 5-6 secondi che a Rossano fece cadere il cornicione di una chiesa, già notevolmente danneggiata, causando grande panico tra le persone che vi si erano riunite, alcune delle quali rimasero ferite nella calca che si formò all’uscita dell’edificio $(300354)$.&lt;br&gt;19 giugno, alle ore 3:15 GMT, scossa sentita fortemente a Rossano $(300354)$.&lt;br&gt;8 luglio, alle ore 11 GMT ca., scossa meno forte delle precedenti $(450262,110056)$.&lt;br&gt;27 luglio, alle ore 7:30 GMT, forte replica che a Rossano fece crollare il muro di una antica torre e causò nuovo panico tra la popolazione $(450262,110056)$.</sequence>
    </effects>
  </Comments>
</Quake>
