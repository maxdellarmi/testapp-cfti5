<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1881 09 10</data_label>
      <time_label>07:00</time_label>
      <earthquakelocation>Abruzzo meridionale</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa principale avvenne il 10 settembre 1881 alle ore 7:00 GMT ca.; colpì l’Abruzzo meridionale, in particolare la zona litoranea e subappenninica della provincia di Chieti danneggiando gravemente 8 paesi: Orsogna, Arielli, Guardiagrele, Poggiofiorito, Castel Frentano, Giuliano Teatino, Lanciano e Ortona.&lt;br&gt;I danni più gravi furono riscontrati a Orsogna; secondo i rilievi effettuati dai tecnici del Genio civile e dell’Ufficio tecnico provinciale, delle 1.340 case che componevano l’abitato, 614 (46%) risultarono inagibili. Di queste, 79 (6%) dovettero essere demolite totalmente o parzialmente; 168 (12.5%) furono dichiarate inabitabili e in gran parte da ricostruire; 102 (7.5%) dovettero essere puntellate e restaurate; 265 (20%) richiesero urgenti lavori di consolidamento dei soffitti e delle murature. Anche le 6 chiese del paese furono danneggiate gravemente e divennero pericolanti.&lt;br&gt;Gli edifici che subirono i danni più gravi erano in genere costruzioni di due o più piani di altezza, composte da quattro o più stanze. Gli edifici meno danneggiati erano casupole di un solo vano a pianterreno, molto basse, senza soffitti e in gran parte adibite a fienili. Le caratteristiche edilizie erano alquanto scadenti: le case erano costruite in maggioranza con pietre e sabbia; i soffitti erano d’incannucciato coperto d’intonaco.&lt;br&gt;Danni notevoli (qualche edificio crollato totalmente, caduta di tetti e soffitti, lesioni e crolli parziali di murature) furono rilevati anche in altri 7 paesi: Arielli, Castel Frentano, Giuliano Teatino, Guardiagrele, Lanciano, Ortona e Poggiofiorito (allora Villarielli). A Pescara il terremoto lesionò molte case e danneggiò notevolmente la Cattedrale; a Chieti vi furono lesioni in vari edifici e caddero pietre e calcinacci dalle costruzioni più alte.&lt;br&gt;La scossa fu avvertita fortemente nel Teramano e nell’Aquilano e in alcune località delle Marche meridionali. Leggeri risentimenti furono segnalati a Napoli e a Roma.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; 10 settembre 1881&lt;br&gt;ore 7:00 GMT, scossa principale, a cui seguirono 3 repliche alle ore 7:03 9:00 e 15:00 GMT.&lt;br&gt;11 settembre 1881&lt;br&gt;ore 1:00 GMT, scossa leggera a Orsogna.&lt;br&gt;22 settembre 1881&lt;br&gt;nella serata una scossa sensibile avvertita a Castel Frentano e Orsogna.&lt;br&gt;12 novembre 1881&lt;br&gt;ore 24:00 GMT, forte scossa avvertita a Orsogna; allarmò la popolazione, che trascorse la notte fuori casa, e aggravò le lesioni nelle case $(395654)$.&lt;br&gt;13 novembre 1881&lt;br&gt;ore 10:05 GMT, forte scossa avvertita a Castel Frentano.&lt;br&gt;11 febbraio 1882&lt;br&gt;ore 3:00 GMT, scossa sensibile avvertita a Castel Frentano.&lt;br&gt;12 febbraio 1882&lt;br&gt;ore 2:00 GMT, scossa fortissima, preceduta e seguita da altre leggere, avvertita a Chieti, Castel Frentano, Lanciano, Francavilla al Mare, San Vito Chietino, Ortona, Orsogna e Vasto.&lt;br&gt;15 febbraio 1882&lt;br&gt;ore 2:00 GMT, scossa sensibile avvertita a Orsogna.</sequence>
    </effects>
  </Comments>
</Quake>
