<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1561 07 31</data_label>
      <time_label>18:40</time_label>
      <earthquakelocation>Buccino (SA)</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Le fonti ricordano due scosse distruttive, avvenute il 31 luglio e il 19 agosto, e numerose repliche di intensità minore. La scossa del 31 luglio avvenne intorno alle ore 24 italiane (18:40 GMT ca.) e colpì con effetti distruttivi il paese di Buccino, dove 200 case crollarono causando la morte di circa 100 persone. Lesioni diffuse si ebbero ad Avellino; a Napoli e Benevento la scossa fu avvertita fortemente.&lt;br&gt;La scossa del 19 agosto avvenne alle ore 20 italiane (14:10 GMT ca.) e causò distruzioni estese e circa 500 morti in numerose località delle valli del Tanagro e del Calore, già danneggiate dalla scossa precedente. Gli abitati di Tito, Sant’Arsenio e San Pietro al Tanagro furono quasi interamente distrutti e in altri 6 paesi vi furono crolli diffusi. A Potenza crollarono alcune abitazioni; la scossa fu avvertita sensibilmente a Napoli e Salerno.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; 31 luglio 1561, alle ore 24 italiane (18:40 GMT ca.): prima scossa, ebbe effetti distruttivi a Buccino e causò diffuse lesioni ad Avellino $(130390,900319)$.&lt;br&gt;31 luglio, alle ore 4 italiane della notte (22:40 GMT ca.): forte replica avvertita ad Avellino $(900319)$.&lt;br&gt;1 agosto, verso l’alba (4:55 GMT ca.): leggera replica avvertita ad Avellino $(900319)$.&lt;br&gt;2 agosto, verso mezzogiorno (11:00 GMT ca.): forte replica avvertita ad Avellino $(900319)$.&lt;br&gt;Altre repliche quasi quotidiane furono avvertite nell’area dei maggiori effetti fra il 2 e il 19 agosto $(410283)$.&lt;br&gt;19 agosto, alle ore 20 italiane (14:10 GMT ca.): scossa distruttiva a Tito, Sant’Arsenio, San Pietro al Tanagro e in numerose località delle valli del Tanagro e del Calore $(130390)$.&lt;br&gt;Nelle stesse località due forti repliche, che spaventarono le popolazioni senza causare danni di rilievo, furono avvertite nel corso del 1562 e del 1563 $(130390)$.</sequence>
    </effects>
  </Comments>
</Quake>
