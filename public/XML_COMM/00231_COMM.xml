<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1346 02 22</data_label>
      <time_label>19:00</time_label>
      <earthquakelocation>Ferrara</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del febbraio 1346 è un “case study” di notevole interesse sia per la sismicità del Ferrarese e della Pianura Padana, sia per il metodo di analisi della sismologia storica. Nei cataloghi italiani questo terremoto ha subito oscillazioni notevoli nel calcolo della magnitudo: da 6,7, valore assegnato in un’ottica molto conservativa, applicata negli anni Ottanta del Novecento nell’ambito degli studi ENEL per la sicurezza nucleare, si è passati a magnitudo molto più basse, essendo variata l’immagine storica di questo evento, su cui tuttavia non furono mai avviate ricerche specifiche.&lt;br&gt;&#13;
Negli anni 2003-2004, nell’ambito delle pubblicazioni su alcune centinaia di terremoti medievali, in Italia e nell’area mediterranea, l’analisi dei dati riguardanti l’evento del 1346 si è concentrata, come per tutti gli altri terremoti, unicamente sulle fonti dirette e strettamente contemporanee. Per questa ragione in Guidoboni e Comastri (2005, pp. 401-403) $(091411)$ furono elencate solo le fonti dirette e la stima degli effetti, e non fu calcolata la magnitudo, non essendoci elementi sufficienti secondo i criteri fissati dagli Autori nell’introduzione del loro volume. La magnitudo fu comunque calcolata nel CFTI 2007 (Me 4,9) acquisendo in modo automatico i dati di intensità del Catalogo di Guidoboni e Comastri (2005) $(091411)$. &lt;br&gt;&#13;
Un nuovo approfondimento è stato realizzato in seguito a due articoli (il primo in inglese, il secondo in italiano) di Camassi e Castelli (2013 e 2014) $(093387,093388)$, che hanno ritenuto falso questo terremoto. In risposta all’articolo in inglese è stato pubblicato un consistente “Comment” (Guidoboni et al. 2015) $(093389)$, che ha messo in luce distorsioni nell’esegesi dei testi, errori di identificazione degli autori delle fonti, un uso improprio della prova “ex silentio”, nonché la mancanza di controlli testuali sulla principale fonte manoscritta (Jacopo da Marano): tutti elementi che hanno generato conclusioni errate. Per la replica a questo “Comment” si veda Castelli e Camassi (2015) $(093390)$.&lt;br&gt;&#13;
Successivamente, e solo sulla base dell’articolo di Camassi e Castelli (2013) $(093387)$, il terremoto del 1346 è stato cancellato dal CPTI15 come evento falso: per questa ragione riteniamo che sia necessario chiarire il caso, sia pure in modo molto sintetico. &lt;br&gt;&#13;
Per quanto riguarda il contesto storico, il terremoto accadde in un periodo di estesa e grave crisi economica di tutta Italia. In particolare la Pianura Padana fu segnata da incessanti guerre locali per il controllo dell’area, perché la Signoria estense non si era ancora consolidata. Inoltre, tutto ciò accadde poco prima della grande epidemia di peste scoppiata nel 1348, che peggiorò in modo drammatico la situazione sociale ed economica. Solo negli ultimi decenni del Trecento si registrò in Italia una ripresa demografica e una nuova crescita economica.&lt;br&gt;&#13;
Per comprendere il senso delle testimonianze delle poche fonti che attestano il terremoto del 1346 occorre ricordare che le città padane, dove si stavano formando nuovi poteri signorili, erano i baricentri culturali di territori rurali dominati, con sempre maggiore durezza, per ricavarne le risorse economiche e fiscali per le politiche interne ed estere. Questi elementi spiegano perché le città erano i veri e soli centri di informazione. &lt;br&gt;&#13;
Le città erano cresciute nel corso del XIII secolo e nei primi anni del XIV secolo: è un dato storiograficamente incontestabile. Ma nella Pianura Padana, fuori dalle aree urbane, vi erano ancora, oltre ai campi coltivati, estese aree di foresta planiziale, interrotta da paludi, acquitrini e aree prative non coltivate. I corsi fluviali erano solo in parte regolamentati e quasi tutti i fiumi vagavano nella pianura, esondando e aprendosi spesso nuovi corsi. I paesi e i villaggi erano ubicati sui dossi di alvei fluviali abbandonati. Quello emiliano era un territorio complessivamente poco abitato, in cui alcune città emergevano con la loro popolazione relativamente numerosa (dai 15.000 ai 20.000 abitanti). Le dimensioni demografiche dei paesi della campagna invece erano molto contenute: dai 100 ai 500 abitanti.&lt;br&gt;&#13;
Le superstiti fonti dirette sul terremoto del 1346 indicano una sola città con danni gravi, Ferrara; altre città sono Modena e Reggio Emilia, dove furono prodotte autorevoli fonti cronachistiche che ricordano l’evento. Il terremoto iniziato nel febbraio 1346 fu probabilmente una sequenza, di cui sono ricordate esplicitamente due scosse risentite rispettivamente l’8 febbraio a Modena, il 22 febbraio nell’area ferrarese e a Reggio Emilia.&lt;br&gt;&#13;
&lt;br&gt;&#13;
Effetti nelle singole località&lt;br&gt;&#13;
Modena. Seguendo il criterio cronologico, il periodo sismico inizia dalla tarda sera dell’8 febbraio, quando a Modena è attestato in modo molto scarno che un terremoto accadde (“fuit terraemotus”). L’informazione è fornita da un testo autorevole: il “Chronicon Mutinense” del notaio Giovanni da Bazzano (1295-1364) $(090021)$. La sua Cronaca ricalca quella di un altro cronachista modenese, Bonifacio da Morano. Anche questo autore era un notaio e uomo pubblico di Modena, ma di lui non è nota la data di nascita; si sa solo che morì di peste nel 1349, quindi circa tre anni dopo il terremoto. La sua cronaca comprendeva gli anni 1188-1347. Giovanni da Bazzano trasse da Bonifacio, di cui era amico e vicino di casa, l’impianto e i contenuti di tale cronaca, tanto che i due testi scorrono paralleli nell’edizione di Sandonnini e Raselli (1888). Nel testo di Bonifacio da Morano non c’è il riferimento al terremoto del febbraio del 1346, perché la narrazione si interrompe proprio all’inizio di quell’anno, e le notizie riprendono dal giorno 24 febbraio, ossia due giorni dopo l’evento. I critici ritengono che le informazioni riguardanti l’anno 1346, e quindi anche il terremoto a Modena, siano state aggiunte successivamente da Giovanni da Bazzano, che all’epoca era attivo in città come notaio, e ciò confermerebbe la veridicità dell’informazione e ne spiegherebbe nel contempo la stringatezza.&lt;br&gt;&#13;
Ferrara. Gli effetti più gravi furono riscontrati a Ferrara e nel suo territorio. Il terremoto del 22 febbraio è ricordato come una sequenza fortissima di più scosse ravvicinate, durate circa tre ore, iniziate “nell’hora del desinare”. Il termine “desinare” poteva indicare sia il pasto del mezzogiorno sia quello della sera. In città ci furono danni gravi che riguardarono case, palazzi e torri; nell’area extraurbana crollarono degli edifici agricoli (“casamenti, fenili, pieze et altri edifitii”). Ci furono molti morti, ma non ne è precisato il numero.&lt;br&gt;&#13;
La fonte capostipite per Ferrara è la Cronaca di Giacomo (o Jacomo) da Marano (1344-1412), solo in parte pubblicata in un’edizione non critica $(691095)$, per cui è necessario risalire ai manoscritti conservati nella Biblioteca Ariostea di Ferrara (ms. Cl. I. 534) $(070036)$. L’importanza di questa fonte è di essere una cronaca locale molto dettagliata dei fatti d’interesse per Ferrara. L’autore utilizzò assai probabilmente una fonte oggi perduta, e forse anche racconti di familiari o altri testimoni di quel terremoto, avendo lui circa due anni quando l’evento accadde.&lt;br&gt;&#13;
La vicinanza cronologica con il grande terremoto del 1348, risentito fortemente a Ferrara ma senza danni, si riverbera nella fonte ferrarese, che ne tratta in modo separato in pagine diverse, al contrario di quanto affermato in Camassi e Castelli (2013) $(093387)$. &lt;br&gt;&#13;
Successivamente, il giudice dei Savi di Ferrara (una specie di super sindaco), Lippo o Lapo Meliorati da Prato, fece riparare i danni in città, richiamando la popolazione fuoriuscita. Furono gli storici eruditi ferraresi di due secoli dopo a scriverlo, fra cui l’autorevole Filippo Rodi (Biblioteca Ariostea di Ferrara, ms. Cl. I. 645), che aveva accesso alle carte della pubblica amministrazione, documenti purtroppo bruciati nel grande incendio del palazzo comunale del 1395.&lt;br&gt;&#13;
Nella storiografia ferrarese dei secoli successivi la memoria del terremoto del 1346 persiste tenacemente, talvolta assieme a quella del successivo evento del 1348, talvolta separatamente.&lt;br&gt;&#13;
Reggio Emilia. In questa località è chiaramente ricordata la scossa del 22 febbraio, alla sera (“in sero”) attestata da un’autorevole fonte coeva il “Chronicon Regiense” $(680012)$, che riguarda la storia della città nel periodo 1272-1388. L’informazione coincide con quella della scossa a Ferrara. &lt;br&gt;&#13;
L’autore è il monaco Pietro della Gazata, vissuto tra il 1336 e il 1414, che utilizzò e integrò con altre fonti un precedente testo del suo antenato Sagacino (o Sagacio) Levalossi. La parte che contiene l’informazione sul terremoto del 1346, secondo la critica storica, è originale di Levalossi, vissuto a Reggio dal 1272 al 1357, quindi un testimone diretto del terremoto che all’epoca aveva 64 anni. Il “Chronicon Regiense” $(680012)$ è un testo del tutto indipendente da quello ferrarese di Jacopo da Marano. Il ricordo del terremoto, per quanto riguarda i danni (“multae turres et domus dirutae sunt”) sembra riguardare un’area non locale (per universum orbem), di cui giungevano notizie. &lt;br&gt;&#13;
&lt;br&gt;&#13;
A nord di questa area si estendeva la Pianura Padana, con le città emiliane di Parma e Piacenza: nelle fonti cronachistiche e annalistiche di queste due città non vi è menzione del terremoto del 1346: questo fa supporre che l’area più colpita sia solo la porzione nord-orientale dell’Emilia. Per altri aspetti critici riguardanti la cronachistica di altre signorie emiliane, si rimanda al “Comment” di Guidoboni et. al. (2015) $(093389)$.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; Scossa del 22.02.1346, ore 12.</sequence>
    </effects>
  </Comments>
</Quake>
