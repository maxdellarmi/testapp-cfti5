<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1298 11 30</data_label>
      <time_label>-</time_label>
      <earthquakelocation>Rieti</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Evento sismico importante, attestato da un corpus di numerose fonti cronachistiche e da lettere papali. Tra la fine di novembre e l’inizio di dicembre del 1298 l’area di Rieti fu colpita da una sequenza di forti scosse. Nella mattina del 30 novembre, dopo il sorgere del sole, una scossa colpì Rieti: suscitò grandissimo panico e causò forse qualche crollo; quel giorno ci furono molte altre scosse che si protrassero per molti giorni successivi. La scossa più distruttiva avvenne la sera del 1º dicembre 1298; una fonte la ricorda come la “quarta” scossa. A Rieti caddero case e torri e si dissestò il palazzo papale; le vittime furono numerose, ma le fonti coeve non ne precisano il numero. Fra gli altri paesi gravemente danneggiati gli unici due che le fonti ricordano sono Poggio Bustone – piccolo paese a circa 11 km a nord di Rieti, dove ci furono 150 morti – e la fortezza e villaggio fortificato di Vetranola, che fu così gravemente danneggiato che dovette essere completamente ricostruito. Vetranola non esiste più, ma si trovava circa 25 km a nord di Rieti, nei pressi dell’odierno comune di Monteleone di Spoleto.&lt;br&gt;&#13;
Un cronista della prima metà del XIV secolo ricorda tra le città colpite anche Spoleto, località tuttavia non menzionata dalle fonti cronologicamente più vicine al terremoto. La scossa fu forse sentita anche a Roma.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; Una prima scossa avvenne il 30 novembre 1298 nelle prime ore del mattino $(090211,510077,670007)$. Questa scossa produsse lesioni alle case e probabilmente il crollo di qualche edificio. Fu infatti la notizia di questi crolli a indurre il pontefice a trascorrere all’aperto la prima notte $(670007)$. Altre scosse, come ricorda Guido di Spiapasto $(510077)$, seguirono questa prima nel medesimo giorno, senza provocare ulteriori danni. Nella sera dell’1 dicembre avvenne la scossa principale (definita da Francesco Pipino "quarta", sebbene questo autore non distingua esattamente la sequenza delle scosse del 30 novembre e dell’1 dicembre) che provocò i danni maggiori agli edifici di Rieti e gravissimi danni al villaggio di Poggio Vasconi (l’attuale Poggio Bustone) con la morte di 150 abitanti.</sequence>
    </effects>
  </Comments>
</Quake>
