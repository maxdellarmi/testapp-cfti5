<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1661 03 22</data_label>
      <time_label>12:50</time_label>
      <earthquakelocation>Appennino romagnolo</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa più forte avvenne il 22 marzo 1661 alle ore 12:50 GMT circa (ore 19 italiane) e colpì un’area dell’Appennino tosco-romagnolo di circa 570 kmq compresa fra le vallate dei fiumi Montone, Bidente, Rabbi e parte della valle del Senio. Nella zona maggiormente colpita su un patrimonio edilizio di 4560 case, appartenenti a 15 centri abitati, 1234 (27%) crollarono totalmente o furono rese inabitabili. Gli effetti furono distruttivi a Rocca San Casciano, Galeata e Civitella di Romagna. A Rocca San Casciano crollarono 130 case su 140 (92%) e le abitazioni rimaste in piedi furono danneggiate gravemente e rese parzialmente inagibili; crollarono pressoché totalmente la chiesa madre di S.Cassiano, la chiesa di S.Maria delle Lacrime e la chiesa della Compagnia. Le mura di cinta della rocca, nonostante la loro solidità e buona struttura, si spaccarono in gran parte; fu gravemente lesionato il maschio centrale, al cui interno c’era la residenza del podestà. A Galeata crollarono 62 case su 92 (67%) e le poche rimaste in piedi furono gravemente danneggiate e dovettero essere puntellate; crollarono parte della chiesa arcipretale di S.Pietro e la chiesa di S.Rocco. A Civitella di Romagna vi fu il crollo quasi completo dell’abitato: caddero la rocca, le case e le chiese del paese e del contado.&lt;br&gt;Danni ingenti, con crolli totali o parziali di abitazioni, furono rilevati in una trentina di altri paesi fra cui Meldola, Predappio, Marradi e Santa Sofia. In altre 30 località circa, fra cui Cesena, Faenza e Forlì, ci furono danni consistenti a edifici pubblici e privati. La scossa fu sentita molto fortemente a Bologna e a Firenze; più leggermente fu avvertita a Ravenna e Rimini.&lt;br&gt;Dopo la scossa distruttiva, per circa 40 giorni furono sentite molte repliche meno intense. La più forte avvenne il 7 aprile alle ore 13:10 GMT circa (ore 19 italiane) e a Rocca San Casciano fece crollare i muri rimasti in piedi. Un’altra forte replica si ebbe il 30 aprile.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il periodo sismico ebbe una durata di circa 40 giorni; non è possibile tuttavia ricostruirne la cronologia dettagliata perché le fonti reperite non indicano la data delle varie scosse. Dopo la scossa distruttiva, avvenuta il 22 marzo 1661 alle ore 12:50 GMT circa (ore 19 italiane) è ricordata con precisione soltanto un’altra scossa avvenuta il 7 aprile alle ore 13:10 GMT circa (ore 19 italiane) che causò ulteriori danni a Rocca San Casciano. Un’altra forte replica si ebbe il 30 aprile.</sequence>
    </effects>
  </Comments>
</Quake>
