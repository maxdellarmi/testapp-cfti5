<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1542 12 10</data_label>
      <time_label>15:15</time_label>
      <earthquakelocation>Siracusano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La sequenza sismica iniziò il 30 novembre 1542 alle ore 18:40 GMT circa (tra le 2 e le 3 della notte in orario "all’italiana"); questa prima scossa fu sentita fortemente, ma senza danni, a Caltagirone e a Catania. La scossa distruttiva avvenne il 10 dicembre alle ore 15:15 GMT circa (ore 23 italiane); colpì la Val di Noto e soprattutto l’entroterra collinare e montuoso degli Iblei. Le distruzioni più gravi si estesero su un’area di circa 6000 kmq: i paesi di Melilli e Occhiolà furono distrutti pressoché totalmente; a Lentini e Sortino molti edifici crollarono o divennero completamente inagibili; danni molto gravi ed estesi ci furono ad Avola, Buccheri, Ferla, Giarratana, Mineo, Monterosso Almo e Palazzolo Acreide. Le massicce distruzioni furono favorite dalle morfologie urbanistiche, che avevano come comune denominatore la discontinuità altimetrica, e l’irregolarità delle murature degli edifici costruiti in varie fasi. In alcuni paesi, in particolare a Sortino e a Lentini, i danni furono aggravati da frane e scoscendimenti e dal cedimento dei terreni di fondazione. Danni di notevole entità si ebbero anche ad Augusta, Catania, Siracusa e in tutti i centri della Sicilia sudorientale. L’area dei danni più leggeri si estese fino ad Agrigento e all’isola di Malta. La scossa fu sentita in tutta la Sicilia: fu forte, ma senza danni, a Messina e a Palermo.&lt;br&gt;Dopo la scossa principale, per un altro mese circa, furono avvertite repliche molto frequenti ma leggere.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La sequenza sismica iniziò il 30 novembre 1542 alle ore 18:40 GMT circa (tra le 2 e le 3 italiane della notte); questa prima scossa fu sentita fortemente, ma senza danni, a Caltagirone e a Catania. Dopo la scossa principale, avvenuta il 10 dicembre alle ore 15:15 GMT circa (ore 23 italiane), seguirono per un altro mese circa numerose repliche di intensità minore.&lt;br&gt;In contrasto con tutte le fonti coeve, Pirri (1733) $(205007)$ ricorda che il periodo sismico si protrasse dal 5 agosto al 30 novembre, mentre la scossa principale avvenne il 10 agosto. Probabilmente Pirri equivocò nella lettura del passo iniziale della cronaca del "Liber Privilegiorum" di Caltagirone o di un’altra fonte analoga secondo cui il terremoto avvenne durante il regno di Carlo "quinto semper Augusto". L’errore di datazione compiuto da Pirri ha generato, attraverso una serie di rimandi, una tradizionale datazione del terremoto al 10 agosto 1542, soprattutto tra gli storici di ambito siracusano $(145060,145059,075106)$.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; La cronologia delle scosse principali della sequenza sismica è riportata nella cronaca redatta da Gaspare de Silvestro, tesoriere della città di Caltagirone $(585025)$ e dall’anonima "Cronaca siciliana" redatta da un monaco catanese $(052229)$, che differiscono solo per alcuni dettagli minori.&lt;br&gt;30 novembre 1542, ore 18:40 GMT circa (tra le 2 e le 3 italiane della notte): prima scossa sentita fortemente sia a Caltagirone che a Catania.&lt;br&gt;30 novembre, fino alle ore 21:10 GMT circa (5 italiane): varie scosse minori sentite a Catania.&lt;br&gt;30 novembre, ore 23:10 GMT circa (7 italiane): scossa non forte sentita a Caltagirone.&lt;br&gt;1-10 dicembre: varie scosse leggere sentite a Catania.&lt;br&gt;10 dicembre, ore 15:15 GMT circa (23 italiane): scossa principale.&lt;br&gt;10 dicembre, ore 23:15 GMT circa (7 italiane della notte): scossa non forte sentita a Catania.&lt;br&gt;12 dicembre 1542, ore 23:15 GMT circa: forte replica sentita sia a Caltagirone che a Catania.&lt;br&gt;La sequenza continuò quindi per un altro mese circa con scosse molto frequenti, ma leggere.</sequence>
    </effects>
  </Comments>
</Quake>
