<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1505 01 03</data_label>
      <time_label>02:00</time_label>
      <earthquakelocation>Bolognese</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questa sequenza sismica cominciò il 31 dicembre 1504 e si protrasse per quasi cinque mesi, fino a oltre la metà di maggio 1505. Interessò soprattutto Bologna e la vicina area pedeappenninica dove i danni furono rilevanti.&lt;br&gt;Le scosse più forti furono tre: la prima avvenne il 31 dicembre 1504 alle ore 4:00 GMT circa (le 11 e mezza in orario "all’italiana"). A Bologna la scossa fece cadere numerosi comignoli e causò lesioni nelle volte di vari edifici, fra cui la chiesa di S.Francesco; la chiesa di S.Giacomo subì danni anche alla facciata. A Modena fu molto forte e fece cadere qualche comignolo.&lt;br&gt;La scossa più forte della sequenza avvenne il 3 gennaio 1505 alle ore 2:00 GMT circa (le 9 e mezza in orario "all’italiana"). A Bologna ci furono gravi danni alle abitazioni e agli edifici pubblici, civili e religiosi. Le case crollate totalmente furono poche, ma molte abitazioni subirono danni diffusi. La parte dell’area urbana più colpita fu quella verso la pianura, compresa tra porta S.Donato e porta S.Isaia. Risultarono danneggiati soprattutto gli edifici "a volta" (come le chiese e i palazzi), e la parte più alta di numerose torri, tanto che alcune dovettero essere abbattute o abbassate per evitarne il crollo sugli edifici vicini. Nel palazzo Bentivoglio, uno dei più danneggiati, crollarono la facciata, la sala grande, cinque volte del portico e il "torresino" della vicina torre collegata al palazzo; varie stanze risultarono inoltre lesionate e tutto l’edificio sconnesso e indebolito. Più in ombra, dal punto di vista degli effetti, rimane l’area extraurbana, a cui le fonti dedicano scarsa attenzione: a Confortino, Bentivoglio e Rigosa subirono gravi danni gli edifici di proprietà della famiglia Bentivoglio; a San Lorenzo in Collina e Zola Predosa il terremoto causò lesioni nelle case e il crollo di colombaie. Ci furono danni leggeri a Ferrara, Modena, Reggio nell’Emilia. La scossa fu sentita a Firenze, Forlì, Venezia, Verona, Vicenza, e in molte altre località.&lt;br&gt;Un’altra scossa molto forte avvenne il 20 gennaio, alle ore 23:50 GMT circa (le 7 della notte in orario "all’italiana"). A Bologna si aggravarono i danni alle volte di alcuni edifici, fra cui la cattedrale di S.Pietro, le chiese di S.Petronio e S.Martino, la torre del palazzo del Podestà e l’ospedale di S.Maria della Vita. Questa scossa fu sentita in un’area estesa da Forlì e Faenza, a Venezia e Verona.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Questo sequenza sismica cominciò il 31 dicembre 1504 e si protrasse per quasi cinque mesi. La prima scossa avvenne alle ore 4:00 GMT circa, e causò danni rilevanti a Bologna. Ci furono altre due scosse violente, con danni a Bologna e nel circondario: una avvenne il 3 gennaio 1505, alle ore 2:00 GMT circa, l’altra il 20 gennaio, alle ore 23:50 GMT circa.&lt;br&gt;Le fonti ricordano frequenti scosse di minore intensità immediatamente dopo le scosse più forti, quelle di cui si precisa la data sono una quindicina. L’ultima avvenne il 19 maggio 1505.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; 31 dicembre 1504, alle ore 4:00 GMT circa (ore 11 e mezza in orario "all’italiana"): scossa violenta, della durata di circa 12 secondi (un "paternoster"), con danni rilevanti a Bologna e, più leggeri, a Modena.&lt;br&gt;3 gennaio 1505, alle ore 2:00 GMT circa (ore 9 e mezza in orario "all’italiana"): scossa più forte di tutta la sequenza, con gravi danni a Bologna e nel circondario.&lt;br&gt;15 gennaio 1505, tra le ore 3:40 e le 5:40 GMT (tra le 11 e le 13 in orario "all’italiana"): quattro scosse di lieve intensità sentite a Bologna $(070034)$.&lt;br&gt;20 gennaio 1505, alle ore 23:50 GMT circa (ore 7 in orario "all’italiana"): altra scossa violenta con ulteriori danni a Bologna.&lt;br&gt;27 gennaio 1505, tra le ore 2:40 e le 3:40 GMT circa (tra le 8 e le 9 in orario "all’italiana"): a Bologna furono sentite varie scosse molto forti $(385757)$; nello stesso arco di tempo, a Modena furono sentite tre scosse forti che spaventarono la popolazione $(410135)$.&lt;br&gt;27 gennaio 1505, tra le ore 6:40 e le 7:40 GMT circa (tra le 12 e le 13 in orario "all’italiana"): altre scosse sentite a Bologna $(385757)$.&lt;br&gt;29 gennaio 1505: due scosse di terremoto sentite a Bologna e, più intensamente, nelle montagne vicine; la prima avvenne tra le ore 2:40 e le 3:40 GMT circa (tra le 8 e le 9 in orario "all’italiana"), la seconda tra le 5:40 e le 6:40 GMT circa (tra le 11 e le 12 in orario "all’italiana") $(385757)$.&lt;br&gt;20-21 febbraio 1505: nella notte una scossa sentita a Bologna $(745239,091481)$ e a Ferrara $(500234)$.&lt;br&gt;3 aprile 1505, tra le ore 12:25 e le 13:25 GMT circa (tra le 18 e le 19 in orario "all’italiana"): a Bologna scossa molto forte che fece cadere alcuni camini $(745239,385757,091481)$.&lt;br&gt;15 maggio 1505: scossa forte sentita a Bologna $(745239,091481,090058)$.&lt;br&gt;19 maggio 1505: altra scossa molto forte sentita a Bologna, con molto spavento tra la popolazione $(090058)$.</sequence>
    </effects>
  </Comments>
</Quake>
