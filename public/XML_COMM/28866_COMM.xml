<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1927 12 26</data_label>
      <time_label>15:06:14</time_label>
      <earthquakelocation>Colli Albani</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 26 dicembre 1927 alle ore 15:06 GMT e colpì l’area dei Colli Albani nel Lazio centrale. Il paese più danneggiato fu Nemi, dove quasi tutte le abitazioni subirono lesioni più o meno gravi, e parecchie furono dichiarate inabitabili; caddero tetti, soffitti, parti di cornicioni e molti comignoli. Secondo le perizie effettuate dal Genio civile nel gennaio 1928, gli edifici danneggiati furono complessivamente 136: di questi 2 (1,5%), comprendenti 6 appartamenti di 4-5 camere ciascuno, crollarono completamente: uno immediatamente, l’altro 12 ore dopo la scossa. Inoltre 74 edifici (54%) subirono danni gravi consistenti in lesioni profonde, con grave dissesto o crollo parziale delle strutture portanti, caduta di tramezzi divisori, crollo parziale dei tetti; 31 edifici (23%) subirono danni di media entità consistenti in lesioni dei muri portanti, in particolare vicino alle aperture, larghe ed estese fessurazioni dei tramezzi, leggere deformazioni dei solai e dissesto delle strutture dei tetti; 29 edifici (21,5%) subirono danni lievi consistenti in leggere lesioni, distacco di intonaci, caduta di parti di cornicioni.&lt;br&gt;Anche gli edifici pubblici furono seriamente danneggiati; in particolare il Municipio, la chiesa parrocchiale di Santa Maria del Poggio, il collegio e la chiesa dei padri Mercedari, la caserma dei carabinieri e le scuole comunali; il medievale castello Orsini subì numerose e profonde lesioni che ne misero in dubbio la stabilità.&lt;br&gt;La gravità dei danni fu dovuta sia alla natura del sottosuolo, sia alla vetustà e alle precarie condizioni del patrimonio edilizio. Il paese di Nemi, edificato su un banco di roccia tufacea a picco sul lago omonimo, poco compatto e lesionato da frequenti frane, era costituito da case vecchie, che in alcuni rioni erano vere e proprie catapecchie fatiscenti. Varie abitazioni erano inoltre state danneggiate dal precedente terremoto del 22 gennaio 1892. I danni più gravi furono riscontrati lungo il margine della scarpata a sud-ovest dell’abitato, che ha una pendenza media di circa l’80%.&lt;br&gt;Danni gravi furono riscontrati anche a Genzano, dove la scossa causò il crollo totale di una casa e molti altri edifici subirono gravi lesioni, in particolare nella parte alta del paese, a ridosso del cratere vulcanico; le abitazioni danneggiate in modo più grave furono 45, alcune delle quali risultarono "completamente sventrate"; leggere lesioni furono riscontrate anche nelle abitazioni meglio costruite. A Lanuvio si ebbero lesioni, più o meno gravi, in tutti gli edifici, caduta di comignoli e di tegole; circa 20 abitazioni risultarono gravemente danneggiate, e altre 5 dovettero essere sgomberate perché ritenute pericolanti.&lt;br&gt;A Rocca di Papa vi furono leggere lesioni in molte abitazioni e lesioni gravi in 20 case già in cattivo stato, 2 delle quali risultarono inabitabili; lesioni non gravi si riscontrarono nell’antica Cattedrale; subì notevoli fenditure l’edificio dell’ex-convento di Monte Cavo situato ca. 1 km a S dell’abitato.&lt;br&gt;A Roma si ebbero leggere lesione in vari edifici; in una vecchia casa di via del Cipresso, a Trastevere, crollò un soffitto. Danni leggeri furono segnalati anche ad Ariccia, Albano Laziale e Velletri. La scossa fu sentita in un’area limitata comprendente la provincia di Roma, e, verso sud, alcune località delle province di Latina e di Frosinone.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale avvenne il giorno 26 dicembre 1927 alle ore 15:06 GMT. Le repliche furono leggere e poco numerose, molte di esse furono rilevate solo strumentalmente a Roma e a Rocca di Papa e cessarono del tutto nella seconda decade di febbraio 1928 $(000030)$.&lt;br&gt;26 dicembre 1927: fu avvertita alle ore 15:20 GMT scossa avvertita a Rocca di Papa $(000030,130604)$.&lt;br&gt;1 gennaio 1928: fu avvertita alle ore 20:16 GMT scossa avvertita in tutti i Colli Laziali $(270310)$.&lt;br&gt;3 gennaio 1928: fu avvertita alle ore 4:29 GMT scossa avvertita a Lanuvio $(270310)$.&lt;br&gt;8 gennaio 1928: fu avvertita alle ore 10:51 GMT scossa avvertita a Nemi e a Rocca di Papa $(270310)$.</sequence>
    </effects>
  </Comments>
</Quake>
