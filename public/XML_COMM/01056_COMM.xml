<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1672 04 14</data_label>
      <time_label>15:45</time_label>
      <earthquakelocation>Riminese</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 14 aprile 1672 alle ore 15:45 GMT ca. (tra le ore 21 e le 22, in orario "all’italiana") e fu percepita della durata di circa 20 secondi; ebbe effetti distruttivi a Rimini e in una estesa area della costa e dell’entroterra romagnolo e marchigiano.&lt;br&gt;A Rimini il terremoto danneggiò molto gravemente quasi tutti gli edifici pubblici e privati: crollarono totalmente circa 100 case (5,5% delle 1.800 abitazioni totali presumibili); gran parte delle altre subirono crolli parziali o gravi dissesti nei tetti, nei solai e nei muri interni, numerose divennero inabitabili e dovettero essere demolite o puntellate; soltanto un terzo delle abitazioni, quelle più basse e di minori dimensioni, subirono danni leggeri o rimasero illese. Le distruzioni più estese riguardarono il Borgo di San Bartolomeo, dove tutte le abitazioni crollarono o dovettero essere puntellate, e le aree meridionali e occidentali della città. Danni minori furono riscontrati nella zona orientale della città, nel Borgo di Marina e nel Borgo di San Giuliano, dove vi furono soltanto 1-2 crolli totali.&lt;br&gt;Crollò quasi completamente il Palazzo pubblico, nel quale si riuniva il Consiglio cittadino e in cui erano collocati la segreteria e l’archivio pubblici, il catasto, la dogana e le carceri. Crollò totalmente l’annessa torre "delle Sentinelle", che cadendo danneggiò il tetto dell’edificio del Monte di Pietà. Nel palazzo del governatore crollarono i muri divisori interni; il palazzo del vescovo subì lesioni in vari punti: entrambi gli edifici divennero inabitabili. Subì gravi lesioni la torre dell’orologio posta nella piazza del Mercato (oggi piazza Tre Martiri), che minacciava di cadere; i granai pubblici crollarono parzialmente. Fu notevolmente danneggiato l’arco d’Augusto e franò un vicino bastione in terrapieno. Gli unici edifici pubblici rimasti illesi furono la Rocca malatestiana e la libreria Gambalunga.&lt;br&gt;Numerosi palazzi nobiliari furono danneggiati più o meno gravemente; in particolare crollarono quasi totalmente il palazzo Cavallini, situato sulla strada Maestra, e il palazzo Modesti, del quale rimase in piedi solo la facciata pericolante; in piazza del Mercato crollò parzialmente il palazzo Tingoli; subì gravi danni il palazzo Ricciardelli, che divenne pericolante.&lt;br&gt;Per quanto riguarda gli edifici di culto, fu danneggiato molto gravemente il Duomo (S.Colomba), dove crollarono le volte delle navate laterali, furono lesionate le colonne e le pareti esterne e cadde parzialmente il tetto. Crollarono quasi totalmente le chiese di S.Antonio di Padova dei Teatini, di S.Bernardino degli Zoccolanti e di S.Francesco di Paola; i relativi conventi furono gravemente danneggiati e resi parzialmente inabitabili. Subirono gravi danni i conventi e le chiese di S.Agostino, di S.Francesco di Paola, di S.Maria dei Servi e di S.Marino dove vi furono vaste lesioni e crolli parziali delle murature, dei soffitti, dei tetti e dei campanili. La chiesa di S.Cataldo dei Domenicani fu danneggiata dal crollo della cima del campanile, che sfondò una parte del tetto e del soffitto; il monastero subì solo leggere lesioni nei muri. Il convento del Carmine, situato nel Borgo di San Bartolomeo, subì gravi danni, restò invece illesa la chiesa; subirono pochi danni la chiesa e il convento di S.Nicolò dei Celestini, posti nel Borgo di Marina. Furono notevolmente danneggiati i monasteri di S.Chiara, S.Eufemia, dove crollò il dormitorio, S.Maria degli Angeli, S.Matteo, dove crollarono la parte vecchia del dormitorio e la cupola, S.Sebastiano. Fu quasi distrutto il seminario.&lt;br&gt;Crollarono completamente la chiesa parrocchiale di S.Bartolomeo, la chiesa di S.Maria della Colonnella, situata fuori dall’abitato a 1,5 km in direzione sud-est, e la cappelletta di S.Antonio in Piazza; la chiesa parrocchiale di S.Giorgio in Foro (o S.Apollonia) fu distrutta dal crollo della parte superiore del prospiciente palazzo Tingoli. Subirono crolli molto estesi le chiese parrocchiali di S.Innocenza, di S.Maria in Acumine, dei SS.Simone e Giuda e la chiesa della confraternita di S.Nicola da Tolentino. Subirono grandi lesioni o cadute parziali di muri e volte e furono rese impraticabili le chiese parrocchiali di S.Agnese, di S.Michele in Foro e di S.Tommaso e le chiese delle confraternite di S.Croce, di S.Omobono, di S.Sebastiano. Subì lesioni la chiesa parrocchiale di S.Maria in Corte, che fu rinforzata con l’apposizione di due grandi chiavi di ferro; il campanile pericolante fu demolito e ricostruito.&lt;br&gt;Rimasero pressocché illesi la chiesa e il convento dei Cappuccini, la chiesa e il collegio dei Gesuiti, le chiese parrocchiali di S.Croce e di S.Maria a Mare.&lt;br&gt;Furono gravemente danneggiati anche i paesi del "contado", in particolare quelli situati a sud della città. Nei "castelli" di Coriano, Monte Colombo, Agello, Albereto, Gemmano, Monte Tauro, Passano, San Clemente e nelle "ville" dei rispettivi territori alcune case crollarono totalmente e molte altre subirono lesioni e crolli parziali di muri, tetti, solai, colombaie, camini.&lt;br&gt;Gravi danni vi furono anche nelle città costiere vicine: a Fano il terremoto causò lesioni e crolli parziali in numerose abitazioni, la caduta di moltissimi comignoli e di alcuni tetti; alcune case dovettero essere abbattute; terrazze, muri e tetti riparati. Furono danneggiati il palazzo Pubblico e il palazzo del governatore; la parte superiore dell’antica torre annessa al Duomo crollò, sfondando la volta della cappella del SS.Sacramento; subirono danni la chiesa e il campanile di S.Marco, i campanili di S.Agostino e di S.Francesco, il tetto della chiesa del Ponte, situata poco fuori dall’abitato. A Pesaro crollò totalmente una casa e gran parte delle altre furono lesionate; caddero solai, loggiati e parecchi comignoli. A Cervia crollarono comignoli, tetti e muri, e fu danneggiata la torre pubblica; cadde parzialmente la volta della Cattedrale, che dovette essere demolita all’altezza del coro, e il resto dell’edificio risultò gravemente danneggiato; nel palazzo vescovile caddero una scala, due tetti e i camini.&lt;br&gt;Danni leggeri furono riscontrati a Cesena, Ravenna, San Marino, Senigallia e Urbino.&lt;br&gt;Gli effetti a Rimini furono aggravati dalla debolezza strutturale dell’edilizia locale, rilevata dalla perizia dell’architetto ravennate Camillo Morigia, redatta in occasione del terremoto che colpì la città nel 1786. I caratteri più diffusi di tale edilizia erano costituiti da muri portanti per la maggior parte in ciottoli del fiume Marecchia, di forma liscia e arrotondata e di piccole dimensioni; i muri divisori erano costituiti da sovrapposizioni di mattoni disposti a taglio; i palchi e i solai non coincidevano fra loro nella distribuzione delle stanze e raramente si trovavano allo stesso livello. A questi elementi si aggiungeva anche il fatto che i legnami utilizzati per le travature erano di qualità mediocre e venivano posti in opera in quantità modesta. Inoltre, nei grandi edifici civili, si osservava un’ottima qualità delle strutture portanti ma le pareti divisorie, dette "coltellate", risultavano deboli, dato che erano costruite con mattoni appoggiati sul lato più stretto. Anche i soffitti, realizzati in cannucciati e gesso, risultavano molto fragili alle sollecitazioni sismiche, così come la struttura orizzontale dei tetti.&lt;br&gt;L’area di risentimento si estese da Ferrara ad Ascoli Piceno e comprese quasi tutta l’Emilia, la Romagna, le Marche e l’Umbria settentrionale.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa avvenne il 14 aprile 1672 alle ore 15:45 GMT ca. (tra le ore 21 e le 22, in orario "all’italiana") e fu percepita della durata di circa 20 secondi. Fu preceduta da una leggera scossa avvenuta alle ore 7:15 GMT ca. dello stesso giorno e seguita da almeno 2 repliche nel corso della giornata e da varie altre nei giorni successivi $(635501,635108,395402,635502,400020,400023)$.&lt;br&gt;Il 9 maggio alle ore 1:15 GMT ca. (tra le 6 e le 7 ore di notte, secondo l’uso orario "all’italiana") fu avvertita una replica molto forte, che non causò, tuttavia, danni ulteriori $(635522,635532)$.</sequence>
    </effects>
  </Comments>
</Quake>
