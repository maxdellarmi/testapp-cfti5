<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1870 10 04</data_label>
      <time_label>16:55</time_label>
      <earthquakelocation>Cosentino</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne alle ore 16:55 GMT e colpì principalmente alcuni centri della provincia di Cosenza, situati a sudest del capoluogo fra le valli del Crati e del Savuto. I paesi di Mangone e Cellara furono quasi completamente distrutti; a Figline Vegliaturo, Piane Crati, Aprigliano, Santo Stefano di Rogliano ci furono crolli estesi a gran parte degli edifici. Crolli totali o di parti di edifici e gravi lesioni si verificarono in una ventina di altre località, compresi alcuni paesi della Sila Greca (Longobucco, San Giorgio Albanese, San Demetrio Corone), del versante ionico (Rossano, Corigliano Calabro) e di quello tirrenico (Amantea). A Cosenza la scossa danneggiò molte case già lesionate dal terremoto del 1854: più di 100 abitazioni subirono danni alle murature, 15 risultarono strapiombate e dovettero essere demolite; la maggior parte dei tetti subì sconnessioni e slittamenti; nei soffitti e nei cornicioni si aprirono molte crepe. A Catanzaro la scossa fu sentita fortemente, ma senza danni; più leggermente fu avvertita a Monteleone (l’attuale Vibo Valentia), a Reggio Calabria, a Messina, e fino a Napoli e Palermo.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; Alle ore 5.55 pomeridiane del 4 ottobre 1870, preceduta da un lunghissimo rombo, si verificò una fortissima scossa della durata di 12-30 secondi. Questo autore riassunse le vicende sismiche che precedettero l’evento in studio; particolarmente violento fu il periodo sismico che scosse i dintorni di Vibo Valentia e Catanzaro dal gennaio all’agosto del 1869. Successivamente, a partire dal 9 marzo 1870 l’area del Vallo cosentino fu interessata da una frequente attività sismica. Si avvertirono lievi scosse il 18 marzo, il 6 aprile, l’8 maggio, il 24 e 28 giugno, il 9 e 16 luglio e il 14 settembre. L’unico evento che Baratta classificò di forte intensità si verificò all’alba del 25 maggio.&lt;br&gt;Secondo la testimonianza di Conti (1871) la prima fortissima scossa avvertita nel capoluogo ebbe una durata di 8 secondi. Seguirono, in un breve spazio di tempo, altri due sussulti della medesima intensità del primo. Numerosissime repliche furono avvertite, 19 nella sola città di Cosenza durante la notte dal 4 al 5 ottobre, ben 42 nelle 11 ore successive alla scossa principale. Sulla durata complessiva dell’evento Conti non fornisce ragguagli precisi, egli riferisce le notizie delle stime di 12-30 secondi di durata provenienti dalle località danneggiate. Numerose ed intense furono le repliche avvertite il 6, l’8 ed il 14 ottobre. Tra il 12 ed il 15 ottobre le forti repliche si susseguirono in tutta l’area interessata dal terremoto: il 12 ottobre a mezzogiorno scosse fortissime a Corigliano che replicarono alla mezzanotte svegliando la popolazione accampata alll’aperto nelle baracche. Il 13 ottobre una scossa ridusse in macerie il casale Castiglione risparmiato dal terremoto del 4 ottobre. Le scosse diminuirono di intensità dal 24 ottobre, ma il periodo sismico continuò sino al luglio 1871. Le scosse più violente in questo lasso di tempo si verificarono l’11, il 14, il 16, il 19 ed il 28 del mese di ottobre del 1870, il 18 del successivo mese di novembre ed il 23 giugno ed il 23 luglio del 1871 $(000001)$.</sequence>
    </effects>
  </Comments>
</Quake>
