<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1744 03 21</data_label>
      <time_label>20:00</time_label>
      <earthquakelocation>Crotonese</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del 21 marzo 1744 colpì il Crotonese, in particolare i paesi dell’alto Marchesato, e varie località del versante ionico della provincia di Catanzaro.&lt;br&gt;La prima scossa di questa sequenza sismica fu sentita a Catanzaro il 21 marzo 1744 alle ore 11:00 GMT circa (le ore 17 1/2 in orario "all’italiana") e causò molto panico tra la popolazione. La scossa distruttiva avvenne il 21 marzo alle ore 20:00 GMT circa (le ore 2 1/2 "italiane") e fu poi seguita da numerose repliche: dal 21 al 24 marzo a Catanzaro furono sentite 38 scosse.&lt;br&gt;I danni più gravi furono rilevati a Roccabernarda, dove due terzi delle abitazioni crollarono e le altre risultarono gravemente lesionate. Crolli o gravi lesioni nelle case e negli edifici ecclesiastici avvennero in altre 10 località, fra cui Catanzaro. A Catanzaro le abitazioni crollate totalmente furono poche (2 o 3) ma quasi tutte le altre subirono lesioni e crolli parziali e circa la metà fu resa per lungo tempo inabitabile; numerose case dovettero essere demolite o puntellate. La chiesa di S.Salvatore crollò totalmente; la chiesa di S.Domenico (attuale chiesa del Rosario) subì gravi lesioni; la cattedrale fu danneggiata in modo molto grave e dovette essere chiusa al culto. Gravi danni furono riscontrati anche nel palazzo del Tribunale della regia udienza, che dovette essere evacuato, e nella residenza del vicario generale, di cui crollò metà del secondo piano. Danni meno gravi furono rilevati in altre 15 località. A Cosenza il terremoto fu molto forte e fece temere che potesse essere ulteriormente danneggiato il palazzo dell’Udienza provinciale, già in precarie condizioni di stabilità. La scossa fu sentita fortemente, ma senza danni, a Monteleone (ora Vibo Valentia).&lt;br&gt;A Catanzaro furono sentite repliche per tutto il corso del 1744.</description>
    </effects>
  </Comments>
</Quake>
