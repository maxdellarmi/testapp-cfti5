<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1466 01 15</data_label>
      <time_label>02:25</time_label>
      <earthquakelocation>Irpinia</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il 15 gennaio 1466 alle ore 2:25 GMT circa (le ore 9 e 3/4 della notte in orario “all’italiana”), un forte terremoto colpì l’area dell’Appennino meridionale al confine tra le odierne province di Salerno, Avellino e Potenza. A Napoli la scossa fu percepita di durata molto lunga (secondo alcuni un “miserere”, corrispondente a circa 65 secondi).&lt;br&gt;&#13;
I paesi più colpiti, dove ci furono numerosi crolli di abitazioni che causarono alcune decine di vittime, furono Conza della Campania con 20 morti, Calabritto, con 24 morti e Teora con 13 morti. A Calitri il terremoto danneggiò l’abitato causando il crollo di 15 case; a Pescopagano ci furono danni gravi all’abitato e la morte di 13 persone, tra cui il feudatario del paese e la moglie coinvolti nel crollo della rocca. Danni gravi e altre vittime, di cui non è specificato il numero, ci furono anche in oltre una decina di altri paesi: Balvano, Buccino, Caposele, Colliano, Laviano, Muro Lucano, Oliveto Citra (il principe di Salerno, di passaggio nel paese, si salvò dal crollo dell’edificio in cui alloggiava), Palomonte, Quaglietta, Ricigliano, Ruvo del Monte, San Gregorio Magno, Vallata. Ci furono inoltre danni di entità non precisata nei paesi di Acerno, Cairano, Lioni, Santomenna, Sant’Andrea di Conza.&lt;br&gt;&#13;
Oltre alle fonti cronachistiche e documentarie sono stati presi in esame anche i risultati di diverse analisi archeologiche condotte in quest’area: queste ultime hanno evidenziato danni riconducibili a questo evento per l’area del castello medievale di Rocca San Felice, dell’antica cattedrale romanica di Sant’Angelo dei Lombardi e del castello Candriano di Torella dei Lombardi.&lt;br&gt;&#13;
Il terremoto fu sentito fortemente, ma senza danni, a Napoli, dove la popolazione molto spaventata scappò dalle abitazioni e una persona morì tentando di fuggire; a Capua, dove analogamente spaventò la popolazione. Si può desumere indirettamente dalle fonti che non vi furono danni a Caiazzo, a Nola, e forse anche a Monteverde, dove si trovavano il re Ferrante d’Aragona e la sua corte: essi rientrarono a Napoli il 22 gennaio, dopo aver alloggiato all’aperto per circa una settimana. A Napoli la popolazione, memore del terremoto di dieci anni prima, alloggiò in tende e baracche. Lo stesso giorno del terremoto l’arcivescovo della città fece svolgere una processione.</description>
    </effects>
  </Comments>
</Quake>
