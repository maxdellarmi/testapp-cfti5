<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1835 10 12</data_label>
      <time_label>22:35</time_label>
      <earthquakelocation>Cosentino</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto avvenne alle ore 5:45 italiane (22:35 GMT ca.) e colpì con effetti distruttivi alcuni centri dell’alta valle del Crati a nord-est di Cosenza. I danni furono particolarmente gravi nelle località che sorgevano su terreni alluvionali: Castiglione Cosentino fu completamente distrutto; a San Pietro in Guarano, San Benedetto e Rovella gran parte delle case crollarono e le altre divennero inabitabili. In una dozzina di altri paesi si verificarono crolli o gravi lesioni; a Cosenza pochi edifici crollarono, ma tutti gli altri furono notevolmente lesionati, soprattutto nelle pareti interne; alcuni subirono sconnessioni così gravi da divenire pericolanti, anche in seguito alle frequenti scosse che seguirono. Danni leggeri avvennero a Paola e in varie località del versante ionico del massiccio silano. Scarse le notizie sull’area di risentimento: la scossa fu forte a Tiriolo; non fu avvertita, invece, a Monteleone (l’attuale Vibo Valentia) e a Reggio Calabria.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne alle ore 5:45 italiane (22:35 GMT ca.), manifestandosi con tre urti violentissimi della durata complessiva di circa 20 secondi. Le repliche furono molto numerose fino alla fine dell’anno, con due massimi di intensità, il 22 novembre e il 25 dicembre 1835.</sequence>
    </effects>
  </Comments>
</Quake>
