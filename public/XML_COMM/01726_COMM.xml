<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1732 11 29</data_label>
      <time_label>07:40</time_label>
      <earthquakelocation>Irpinia</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questo terremoto colpì soprattutto l’Irpinia, ma causò danni in un’area molto ampia, estesa dalle località campane del versante tirrenico al Foggiano, e dal Beneventano fino ad alcuni centri della Basilicata settentrionale. L’area degli effetti maggiori, in cui fu rilevata la compromissione pressoché totale dell’edificato, è localizzata lungo la dorsale appenninica e si estende dalla valle del fiume Ýfita, probabile zona epicentrale, alle valli del Calore e dell’Ofanto.&lt;br&gt;La scossa distruttiva avvenne intorno alle ore 7:40 GMT (le ore "13 e mezza", secondo l’uso orario "all’italiana") ed ebbe una durata di oltre 20 secondi ("più d’un Credo"). Gli effetti furono devastanti a Carife e a Mirabella Eclano, che furono distrutti pressoché totalmente. In altre 10 località (Apice, Ariano Irpino, Bonito, Flumeri, Grottaminarda, Guardia Lombardi, San Mango sul Calore, Lioni, Montorsi, Vallata) le distruzioni furono estesissime e i pochi edifici non crollati risultarono inagibili.&lt;br&gt;In una ventina di centri abitati dell’Irpinia e del Sannio meridionale, compresi Avellino, Pietradefusi, San Michele di Serino, San Sossio Baronia, Torella dei Lombardi e Sant’Angelo dei Lombardi, in provincia di Avellino, San Nicola Manfredi e San Giorgio la Montagna (ora San Giorgio del Sannio), in provincia di Benevento, ci furono molti crolli e gli edifici non crollati subirono danni ingenti e furono resi in gran parte inabitabili. Ad Avellino crollarono oltre la metà delle abitazioni: i rioni più devastati furono quelli di Terra Murata, Fontana, Borgo S.Antonio e del Carmine, che risultarono distrutti; crollarono inoltre la cattedrale e il palazzo vescovile.&lt;br&gt;In 87 località delle attuali province di Benevento e Avellino, fra cui Bisaccia, Calabritto, Montecalvo Irpino, Montefusco, Montella, Mercogliano, Nusco, Solofra, Airola, Benevento, Buonalbergo e Paduli, sono attestati danni gravi, con crolli totali più limitati, ma numerosi crolli parziali, lesioni e dissesti strutturali estesi a gran parte del patrimonio edilizio. A Benevento alcune case crollarono totalmente e in generale furono riscontrati gravi danni all’edilizia abitativa; furono inoltre danneggiati il Palazzo Apostolico e il Palazzo Magistrale.&lt;br&gt;Danni minori furono rilevati in oltre cinquanta località, fra cui: Napoli, Salerno, alcuni centri del casertano, Melfi e Barile, nel potentino. A Napoli ci furono molti danni all’edilizia abitativa e a moltissimi edifici pubblici, civili ed ecclesiastici: furono lesionati il Palazzo Reale, il palazzo della Vicaria (Castel Capuano), Castel Nuovo, Castel dell’Ovo, Castel Sant’Elmo e quasi tutte le chiese, i conventi e i monasteri della città. A Salerno subirono danni il palazzo della Regia Udienza e le carceri.&lt;br&gt;La scossa fu sentita fortemente a Matera e a Bisceglie, in provincia di Bari, e più leggermente fu avvertita anche a Roma.&lt;br&gt;Il terremoto del 29 novembre fu seguito da una lunga sequenza di scosse che continuò per diversi mesi, fino all’estate del 1733. Alcune furono particolarmente forti e aggravarono i danni del terremoto di fine novembre: in particolare, una scossa molto forte avvenne il 18 dicembre, alle ore 2:20 GMT circa, e causò ulteriori crolli ad Ariano Irpino e altri danni ad Avellino, Altavilla Irpina e Ospedaletto d’Alpinolo. Altre forti scosse avvennero il 23 marzo 1733, intorno alle ore 21:00 GMT, con nuovi danni ad Ariano, e il 16 luglio 1733, alle ore 4:05 GMT circa, con qualche danno ad Avellino.&lt;br&gt;Il 29 gennaio 1733 una forte scossa senza danni fu sentita a Matera e, in modo più leggero, in molte località non precisate della Puglia e della Basilicata e a Montefusco, in Irpinia. Secondo una tradizione storiografica, questa scossa avrebbe avuto effetti disastrosi a Calabritto distruggendo gran parte del paese. Nessuna delle numerose fonti coeve reperite (amministrative, memorialistiche, giornalistiche) conferma questa notizia che, perciò, deve essere considerata infondata.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La scossa principale avvenne alle ore 7:40 GMT ca. (13 e mezza, secondo l’uso orario "all’italiana") del 29 novembre ed ebbe una durata di oltre 20 secondi ("più d’un Credo", "lo spazio di un buon Credo") $(052015,635090)$; essa fu preceduta da una scossa alle 21:05 o 22:05 GMT ca. del 28 novembre (ore 5 o 6 della notte tra 28 e 29 novembre, in orario "all’italiana") $(052011,130386,200119,240154,260031,370050,300118,470496,052015)$. È ricordata anche una scossa successiva nella stessa giornata del 29, alle ore 14:05 GMT ca. (ore 22, in orario "all’italiana") $(635090)$.&lt;br&gt;Le scosse continuarono per alcuni mesi; le più forti furono le seguenti:&lt;br&gt;1º dicembre: scossa avvertita a Napoli alle 22:05 GMT ca. (ore 6 di notte, in orario "all’italiana") $(200119,260031,470497)$.&lt;br&gt;18 dicembre 1732: scossa avvertita alle 2:20 (10 e un quarto, secondo l’uso orario "all’italiana"), causò ulteriori crolli ad Ariano Irpino e altri danni ad Avellino, Altavilla Irpina e Ospedaletto d’Alpinolo; fu sentita a Napoli $(635094)$.&lt;br&gt;13 gennaio 1733: leggera scossa avvertita a Napoli, più forte a Benevento, dove la gente uscì dalle case $(450239)$.&lt;br&gt;16 gennaio 1733: leggere scosse verso le 0:25 GMT ca. (8 e un quarto della notte del 15 gennaio, in orario "all’italiana") $(200134,450240,635097)$.&lt;br&gt;29 gennaio 1733: una forte scossa senza danni fu sentita a Matera e, in modo più leggero, in molte località non precisate della Puglia e della Basilicata e a Montefusco, in Irpinia $(450241,635098)$. Secondo una tradizione storiografica locale, che parte da Capocci $(021126)$, questa scossa avrebbe avuto effetti disastrosi a Calabritto distruggendo gran parte del paese. Nessuna delle numerose fonti coeve reperite conferma questa notizia che, perciò, deve essere considerata infondata.&lt;br&gt;21 marzo 1733: due leggerissime scosse avvertite a Napoli alle ore 20:50 GMT ca. (3 e un quarto, in orario "all’italiana") $(200135,635101)$.&lt;br&gt;23 marzo 1733: alle ore 20:40 GMT ca. (ore 3 della notte del 24 marzo, secondo l’uso orario "all’italiana") altra scossa molto forte con nuovi danni ad Ariano, sentita leggermente a Napoli $(450243)$.&lt;br&gt;16 luglio 1733: alle ore 4:05 GMT ca. (ore 9, in orario "all’italiana"), scossa sentita fortemente a Benevento e dintorni; ad Avellino crollò una casa già pericolante $(200136,450247)$.</sequence>
    </effects>
  </Comments>
</Quake>
