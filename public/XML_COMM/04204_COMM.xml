<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1785 05 03</data_label>
      <time_label>02:30</time_label>
      <earthquakelocation>Alta valle del Chienti</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto colpì i paesi di Muccia e Serravalle di Chienti posti alle pendici dell’Appennino umbro-marchigiano, solcate dal fiume Chienti. Le scosse iniziarono a Muccia, paese a pochi km da Camerino, il giorno 5 febbraio 1785 senza causare danni; replicarono più forti e frequenti dal 21 marzo in poi causando a Serravalle di Chienti l’apertura di lesioni in muri male costruiti. Numerose e frequenti scosse furono avvertite a Muccia e a Serravalle nei giorni 28 e 29 aprile e nei giorni 2 e 3 maggio.&lt;br&gt;A Serravalle le scosse del periodo compreso fra il 5 febbraio e l’8 aprile 1785 causarono danni rilevanti sia all’interno che all’esterno della chiesa parrocchiale di S.Martino e a tutte le abitazioni del borgo fortificato: furono gravemente danneggiati la sacrestia il coro, che risultarono inagibili, l’altare maggiore e il campanile. Furono lesionati anche gli archi del tetto della chiesa, gli archi della cappella del SS.Crocefisso e i due archi dell’altare maggiore. Rimase gravemente danneggiato dalle fondamenta quasi tutto il muro laterale e furono lesionati i tredici sepolcri posti all’interno della chiesa. La chiesa a causa di tali danni peggiorati dalle scosse susseguitesi fino all’agosto dovette essere riedificata.&lt;br&gt;Le ulteriori scosse avvertite il 23 giugno e il 2 agosto 1785 aggravarono le condizioni statiche della chiesa.&lt;br&gt;Le scosse furono sentite a Camerino, Foligno, Assisi e, molto debolmente, a Macerata. Non furono avvertite a Fabriano, Gubbio, Loreto, Senigallia e Spoleto.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Le scosse iniziarono a Muccia il giorno 5 febbraio 1785 senza causare danni; replicarono più forti e frequenti dal 21 di marzo in poi causando a Serravalle l’apertura di lesioni in muri male costruiti. Numerose e frequenti scosse furono avvertite a Muccia e a Serravalle nei giorni 28 e 29 aprile e nei giorni 2 e 3 maggio. Il 23 giugno e il 2 agosto a Serravalle furono avvertite due nuove forti scosse.&lt;br&gt;&lt;br&gt;&lt;b&gt;Sequenza del PERIODO SISMICO:&lt;/b&gt; &lt;br&gt; Le scosse iniziarono a Muccia il giorno 5 febbraio 1785 senza causare danni; replicarono più forti e frequenti dal 21 di marzo in poi causando a Serravalle di Chienti l’apertura di lesioni in muri male costruiti.&lt;br&gt;Il 28 aprile a Muccia vi furono 20-30 scosse in poche ore accompagnate da numerosi rombi; a Serravalle fra le 19:30 GMT del 28 aprile e le 2:00 GMT ca. del 29 (tra le ore 1 e le ore 7 e mezza di notte in orario all’italiana) furono sentite 5 brevi scosse, di cui l’ultima fu la più forte; il 29 aprile a Serravalle vi furono circa 20 repliche.&lt;br&gt;Il 2 maggio alle ore 20:10 GMT ca. (1 e mezza in orario all’italiana) a Muccia fu avvertita una scossa sensibile accompagnata da rombo che causò tremolio di vetri; alle ore 1:15 GMT del 3 maggio vi fu una forte scossa che produsse scuotimento di letti, seguirono poi fino alle ore 2:30 GMT altre 15 scosse, l’ultima delle quali fu più intensa e accompagnata da un forte rombo; tali scosse non superarono la durata di 5-6 secondi; tra le ore 3:00 e le 4:00 GMT ve ne furono parecchie altre $(095486)$.&lt;br&gt;Il 23 giugno e il 2 agosto a Serravalle furono avvertite due nuove forti scosse $(700346,700351)$.</sequence>
    </effects>
  </Comments>
</Quake>
