<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1747 04 17</data_label>
      <time_label>16:20</time_label>
      <earthquakelocation>Appennino umbro-marchigiano</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La sequenza sismica del 1747, le cui scosse principali avvennero il 26 gennaio e il 17 aprile, colpì l’Appennino umbro-marchigiano, in particolare il versante umbro, dove causò crolli e gravi danni nelle località appartenenti alla diocesi di Nocera Umbra (cioè, oltre a Nocera stessa, Gualdo Tadino, Sigillo, Fossato di Vico e Sassoferrato), ad Annifo, a Casa Castalda, Collemincio, Pieve di Compresseto e Poggio Sant’Ercolano; causò inoltre gravi danni ad Assisi a Santa Maria degli Angeli. Nelle Marche causò gravi danni con crolli parziali a Belvedere e a Fabriano e danni gravi a Camerino, Campodonico ed Esanatoglia.&lt;br&gt;La scossa del 26 gennaio colpì Gualdo Tadino, causando danni non meglio precisati alle case e gravi danni al monastero e alla chiesa di S.Agostino, il costo delle cui riparazioni fu stimato pari a 127,9 scudi.&lt;br&gt;La scossa del 17 aprile 1747, avvenuta alle ore 16:20 GMT ca. (ore 22 in uso orario "all’italiana") ebbe gli effetti più gravi a Gualdo Tadino, Nocera Umbra, Sigillo, Fossato di Vico e Sassoferrato. A Gualdo Tadino causò il crollo di numerose abitazioni e danneggiò gravemente tutti gli edifici, causando crolli parziali di muri e solai e rendendo i fabbricati pericolanti. Il complesso del palazzo priorale subì gravi danni, in particolare nell’edificio scolastico, nel forno e nel macello; il mulino della comunità fu danneggiato: i danni agli edifici di pertinenza della comunità gualdese furono complessivamente valutati pari a 274 scudi. La rocca, cioè il palazzo del governatore, la cui riparazione era di pertinenza delle autorità pontificie, subì danni per 56,10 scudi. La strada Flaminia, che attraversava Gualdo, subì danni per circa 60 scudi. Secondo quanto esposto dai rappresentanti della comunità la gravità dei danni era da attribuirsi all’indebolimento degli edifici dovuto a precedenti terremoti, in particolare a quello del 1741, e alle caratteristiche edilizie dell’abitato situato in forte declivio e costituito da piccole casupole di costruzione povera.&lt;br&gt;A Nocera Umbra la scossa causò il crollo di parte delle abitazioni e danneggiò tutte le altre, alcune delle quali divennero inabitabili; fu in particolare danneggiato il quartiere Sasso, dove le case dovettero essere puntellate per evitarne il crollo. Il patrimonio edilizio pubblico subì gravi danni: il palazzo priorale subì danni ingenti mentre il palazzo del governatore aveva bisogno di riparazioni. Anche il patrimonio ecclesiastico fu estesamente danneggiato: tutte le chiese della città, ad eccezione di alcune piccole cappelle, furono danneggiate in modo così grave da non consentire le celebrazioni ecclesiastiche. In particolare subirono gravi danni la Cattedrale e il palazzo vescovile, di cui rimase agibile soltanto una stanza. Poco fuori dall’abitato crollarono totalmente la chiesa e l’annesso edificio dell’ex-monastero di S.Stefano.&lt;br&gt;A Sigillo crollarono numerose abitazioni e divennero inabitabili gran parte delle altre; il palazzo priorale crollò parzialmente. A Fossato di Vico la scossa causò crolli e gravi danni agli edifici pubblici e privati. A Sassoferrato ci furono gravissimi danni non meglio precisati dalle fonti.&lt;br&gt;Per Casa Castalda, Collemincio, Pieve di Compresseto e Poggio Sant’Ercolano, è attestato che la scossa causò il crollo totale di molte case, il crollo parziale delle chiese e gravi danni agli altri edifici.&lt;br&gt;Ad Annifo la scossa causò crolli e gravi danni in diverse abitazioni, nella chiesa parrocchiale e nella canonica.&lt;br&gt;In area umbra il terremoto ebbe effetti molto gravi anche ad Assisi e a Santa Maria degli Angeli; ad Assisi la scossa del 17 aprile danneggiò la strada consolare e il palazzo priorale. La strada consolare fu danneggiata a Santa Maria degli Angeli il convento fu gravemente fessurato e la basilica subì danni gravi: la perizia eseguita dall’architetto Carattoli attesta che i fianchi della chiesa erano stati gravemente fessurati, nel coro si era aperta una profonda spaccatura, alcuni pilastri della navata erano in cattivo stato, il frontespizio della facciata era fortemente inclinato verso la piazza e che l’acqua aveva infiltrato la chiesa in più punti.&lt;br&gt;In area marchigiana furono danneggiate varie località: Belvedere, Fabriano, Camerino, Campodonico ed Esanatoglia. A Belvedere il terremoto danneggiò gravemente e rese inabitabili quasi tutte le case, che già in precedenza risultavano in cattivo stato di conservazione a causa del mancato restauro dei danni causati dal terremoto del 1741. A Fabriano la scossa peggiorò lo stato del palazzo priorale, già precedentemente danneggiato; subirono danni le mura castellane tra porta Cervara e porta del Piano, che crollarono parzialmente, e una torre in piazza S.Nicola, che minacciava di crollare in parte. A Camerino la scossa del 17 aprile causò gravi danni alla cattedrale, in particolare alla volta e alla facciata; Campodonico ed Esanatoglia subirono danni notevoli.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; Il periodo sismico del 1747 colpì l’appennino umbro-marchigiano in particolare sul versante umbro. Le scosse che causarono i danni maggiori avvennero il 26 gennaio (danni attestati solo per Gualdo Tadino), e il 17 aprile 1747 alle ore 16:20 GMT ca. (ore 22 in uso orario "all’italiana"), fu percepita dai testimoni della durata di 20s ca. (un "credo").&lt;br&gt;Per oltre un mese, a Gualdo Tadino, Nocera Umbra e Sigillo, furono avvertite numerose repliche. A Gualdo Tadino 2 repliche molto forti vi furono il 28 aprile.</sequence>
    </effects>
  </Comments>
</Quake>
