<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1982 03 21</data_label>
      <time_label>09:44:01</time_label>
      <earthquakelocation>Golfo di Policastro</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; La scossa avvenne il 21 marzo 1982 alle ore 9:44 GMT; colpì il litorale tirrenico e l’immediato entroterra del golfo di Policastro. In circa 30 località delle province di Salerno, Potenza e Cosenza gli edifici subirono danni di rilievo, che richiesero demolizioni o sgombero di abitazioni inagibili. Le case dichiarate inabitabili furono, in totale, 1.208 (su 5.003 controllate), i senzatetto 3.678; furono lesionati anche 18 edifici scolastici; in alcune località vi furono danni alle reti idriche.&lt;br&gt;Ad Aieta il 95% delle abitazioni subì lesioni e furono emesse 15 ordinanze di sgombero; a Papasidero l’80% degli edifici ebbe danni e 15 furono dichiarati inabitabili.&lt;br&gt;A Maratea, furono danneggiate soprattutto le abitazioni della zona del porto e quelle del centro storico, dove numerosi edifici furono dichiarati inabitabili: in base alle verifiche effettuate dai vigili del fuoco e dai tecnici del Genio civile, su 842 edifici controllati, oltre 170 risultarono inagibili. Le strutture turistiche e alberghiere non subirono danni di rilievo; le scuole furono chiuse per alcuni giorni.&lt;br&gt;A Lagonegro alcuni vecchi edifici subirono gravi lesioni; alcuni furono fatti sgomberare e in seguito furono demoliti; la chiesa Madre e l’edificio delle scuole medie in piazza Italia dovettero essere puntellati; la palestra dell’istituto magistrale e una scuola materna, situate nel centro storico, furono chiuse perché dichiarate pericolanti.&lt;br&gt;Danni notevoli furono riscontrati anche nei comuni di Castelluccio Inferiore, Grisolia, Laino Castello, Praia a Mare, Rivello, San Nicola Arcella e Scalea.&lt;br&gt;La scossa fu avvertita sensibilmente a Napoli, Salerno, Taranto, Avellino e Potenza; più leggermente fu sentita a Foggia.</description>
      <sequence>&lt;b&gt;Sequenza delle maggiori scosse del PERIODO SISMICO:&lt;/b&gt; &lt;br&gt; La scossa principale avvenne il 21 marzo 1982 alle ore 9:44 GMT. Il 23 marzo alle ore 6:58 GMT fu avvertita una replica.</sequence>
    </effects>
  </Comments>
</Quake>
