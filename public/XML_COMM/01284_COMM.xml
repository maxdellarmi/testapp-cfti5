<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1703 01 14</data_label>
      <time_label>18:00</time_label>
      <earthquakelocation>Appennino umbro-reatino</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Questo periodo sismico fu uno dei più gravi disastri sismici della storia italiana per estensione geografica e per entità delle distruzioni, dovute agli effetti cumulativi di numerose e violente scosse. Ne fu colpita l’Italia centrale, da Camerino a Roma. Complessivamente una ventina di località risultarono totalmente o per la maggior parte distrutte, un’altra ventina riportarono crolli estesi a gran parte del patrimonio edilizio e un centinaio di paesi ebbe danni di una certa gravità.&lt;br&gt;Sono distinguibili tre forti terremoti, che colpirono aree distinte e solo in parte sovrapposte: quello del 14 gennaio delle ore 18 GMT ca., del 16 gennaio delle ore 13:30 GMT ca. e del 2 febbraio delle ore 11:05 GMT ca.&lt;br&gt;Gli effetti delle scosse del 14 gennaio e del 16 gennaio non sono sempre distinguibili in tutte le località interessate: esse colpirono l’Umbria meridionale e i territori limitrofi del Lazio settentrionale e dell’Abruzzo orientale. Norcia, Cascia e Cerreto di Spoleto, con i villaggi dei rispettivi territori, furono le località più gravemente colpite. Occorre premettere che il patrimonio edilizio di Norcia e di Cascia era già stato scosso o lesionato dal terremoto del 18 ottobre del 1702, continuato fino al dicembre dello stesso anno. Questo precedente terremoto era stato distruttivo all’Aquila e nel territorio circostante. Qui di seguito sono riportati gli effetti distinti per le 3 più forti scosse.&lt;br&gt;La scossa del 14 gennaio delle ore 18 GMT ca. distrusse quasi completamente Norcia: crollarono più di 3.000 abitazioni, 13 chiese e monasteri crollarono del tutto o in parte, gli edifici pubblici furono tutti gravemente danneggiati. Le mura della città crollarono parzialmente; la porta principale e la torre, per metà crollate, divennero pericolanti. I quattro rioni in cui era divisa la città riportarono i seguenti danni: nel rione di S.Lucia l’unico edificio che non crollò fu il palazzo Apostolico, che tuttavia ebbe crolli ai muri interni; la chiesa di San Francesco e il convento dei Padri del Terz’Ordine subirono crolli parziali; nella chiesa parrocchiale crollarono parzialmente il tetto e il campanile. Nel secondo rione di San Benedetto crollarono il collegio e, parzialmente, la torre; la chiesa di San Benedetto subì crolli parziali e gravi lesioni, il campanile divenne pericolante; il Palazzo Consolare crollò dalle fondamenta; solo cinque o sei edifici non crollarono completamente. Nel terzo rione di San Giacomo, crollò interamente l’omonima chiesa, di pertinenza dell’Ordine e Commenda di Malta; il Convento dei Padri Agostiniani subì gravi crolli e il monastero delle monache di Santa Caterina crollò parzialmente, e fu considerato riparabile; le poche abitazioni non crollate furono inabitabili. Nel quarto rione di San Giovanni, l’omonima chiesa subì il crollo di una navata; di due monasteri di monache uno crollò e l’altro fu danneggiato; la metà del rione si presentava quasi tutto "diroccato".&lt;br&gt;L’edilizia ecclesiastica di Norcia fu gravemente compromessa. Nella chiesa principale di S.Maria crollò la copertura. Subirono danni di maggiore o minore gravità una decina di monasteri. Anche l’edilizia pubblica subì danni gravissimi: la residenza del prefetto detta "La Castellina", i magazzini pubblici, il Monte di Pietà subirono crolli; bisognosi di riparazioni furono il deposito di grano dell’Abbondanza, il deposito del sale, la Depositaria, il quartiere dei soldati e degli sbirri; caddero le campane del palazzo Pubblico. All’esterno della cinta muraria della città, crollarono la chiesa e il convento di S.Vincenzo e 16 chiese subirono danni di vario genere.&lt;br&gt;A Cascia, già lesionata dal terremoto del 1702, le abitazioni in gran parte crollarono e divennero inabitabili. La parte alta della città fu quasi completamente distrutta, comprese le residenze contigue del governatore e del magistrato situate in piazza S.Agostino. L’incasato di Cascia subì danni gravissimi: crollarono 17 chiese e 7 monasteri. Rimasero gravemente danneggiati tutti gli edifici pubblici: il palazzo Apostolico, le carceri, il forno e i depositi del grano. Del Palazzo Apostolico erano rimasti stabili soltanto le fondamenta e il piano sotterraneo; il resto era inutilizzabile. Il campanile del Palazzo pubblico, che sosteneva una grandissima campana, crollato sulla residenza dello stesso governatore, si ridusse in blocchi di macerie di notevoli dimensioni. Le scosse causarono il crollo degli acquedotti e danni al granaio della grasciaria; furono in rovina anche la residenza del cancelliere, quella del segretario pubblico, le stanze dell’archivio pubblico, i magazzini del Monte frumentario e quello dell’Abbondanza; le 5 porte delle mura urbane, con i loro fortini, e le mura stesse crollarono in molti punti.&lt;br&gt;In circa 40 centri abitati del territorio di Cascia le costruzioni furono descritte come "ammassi di macerie".&lt;br&gt;A Cerreto di Spoleto la scossa del 14 gennaio fece crollare la quasi totalità delle abitazioni; le rimanenti riportarono gravi danni e divennero inabitabili. Anche per quanto riguarda il patrimonio ecclesiastico i danni furono ingenti: 3 chiese crollarono completamente, 6 chiese e 2 conventi furono gravemente danneggiati. Gli edifici pubblici rimasero in gran parte inutilizzabili a causa dei crolli e dei dissesti estesissimi. Cerreto era suddiviso in cinque contrade, in cui gli effetti sono localizzabili con una certa attendibilità: le contrade portavano i nomi di Apicino, Santa Maria, Strada, Borgo Fregino, Colle. Nella contrada dell’Apicino, 15 abitazioni su 18 risultarono parzialmente crollate e le restanti furono inabitabili. Le due chiese, parzialmente crollate, divennero pericolanti. Nella contrada di Santa Maria crollarono 3 chiese con le abitazioni annesse, 5 case furono gravemente danneggiate. In contrada Strada, 49 abitazioni e tre edifici ecclesiastici furono gravemente danneggiati. La cappella del Corpus Domini minacciava il crollo, il palazzo apostolico era crollato quasi completamente, la residenza priorale, la cancelleria, l’archivio e il forno pubblico erano inabitabili; l’edificio del Monte frumentario era del tutto crollato. Nella contrada di Borgo Fregino 36 abitazioni furono quasi completamente atterrate; lo stesso fu rilevato per 15 case in contrada del Colle. Sul piano di transito del ponte di S.Francesco, che attraversava il fiume Nera, crollarono sponde, muretti laterali e pilastri: resistette il solo arco; crollò anche la vicina osteria; le porte a guardia di questo ponte e di quello che conduceva alla chiesa di S.Antonio subirono danni.&lt;br&gt;A Spoleto, sempre per la scossa del 14 gennaio, alcune abitazioni divennero inabitabili.&lt;br&gt;All’Aquila crollarono molti camini e la facciata della chiesa di S.Quinziano.&lt;br&gt;A Roma, la scossa del 14 gennaio causò la caduta di comignoli, di alcune statue nel palazzo del duca di Zagarolo, lesioni nel palazzo di Montecitorio, danni non specificati al Collegio Romano; una fessura, in precedenza appena visibile, si aprì nella volta della chiesa di S.Carlo al Corso. Ci furono danni leggeri a 14 edifici religiosi, fra i quali anche la Cappella Sistina. Furono lesionati gli appartamenti clementini dei palazzi vaticani con grandi lesioni in alcune volte, tanto che l’8 febbraio Clemente XI si trasferì negli appartamenti Borgia. Nel salone del Campidoglio, due o tre grandi catene di ferro si ruppero con fenditure alla volta e ai muri principali. L’Ospedale di Santo Spirito, Palazzo Mazzarini e palazzo Sforza riportarono fessure e lesioni nei muri; palazzo Rospigliosi fu evacuato.&lt;br&gt;La scossa del 14 gennaio fu avvertita su di un’area di 68.000 kmq circa: da Bologna a Napoli in 8 delle attuali regioni: Emilia Romagna, Toscana, Marche, Umbria, Lazio, Abruzzo, Molise e Campania. A Milano, Trento e Venezia fu appena percettibile.&lt;br&gt;Due giorni dopo, il 16 gennaio alle13:30 GMT ca., una nuova violenta scossa peggiorò i danni. La situazione di Cascia, Norcia, Cerreto di Spoleto e dei centri afferenti nei loro territori fu ulteriormente aggravata.&lt;br&gt;I 16 paesi danneggiati sono sompresi in un’area di 6.800 kmq circa: 10 di questi, compresi in un’area di 4.000 kmq circa, subirono distruzioni. All’Aquila questa scossa lesionò molte case e chiese; il campanile della cattedrale divenne pericolante.&lt;br&gt;A Roma è attestata la caduta di comignoli a Trastevere; il giorno seguente, una piccola casa presso la basilica di Santa Maria Maggiore, già danneggiata dalle scosse precedenti, crollò del tutto.&lt;br&gt;Nel complesso le scosse del 14 e 16 gennaio causarono gravi danni e crolli estesi in numerosissimi paesi e villaggi dell’area circostante Cascia, Norcia e Cerreto di Spoleto e nella provincia di Rieti; di questi, 19 furono pressoché rasi al suolo: Abeto, Albaneto, Accumoli, Belvedere, Chiavano, Cittareale, Civita, Colle Santo Stefano, Colmotino, Mevale, Opagna, Savelli, Tazzo, Trimezzo, Trognano, Valcaldara, Forsivo, Maltignano e Santa Croce; 25 subirono gravi crolli: Aliena, Amatrice, Ancarano, Antrodoco, Agriano, Avendita, Borgo Cerreto, Buda, Castel Santa Maria, Castelnuovo, Chiusita, Colle Giacone, Colle di Avendita, Lugnano, Manigi, Marino del Tronto, Montaglioni, Monteleone di Spoleto, Montereale, Ocricchio, Ruscio, San Marco, Torre Argentigli, Trivio, Villa San Silvestro.&lt;br&gt;La scossa del 16 gennaio ebbe un’area di risentimento molto più piccola di quella del 14 gennaio: fu infatti circoscritta a circa 14.000 kmq. Interessò le attuali regioni Umbria, Lazio, Marche e Abruzzo. Un leggero e isolato risentimento si ebbe anche a Napoli.&lt;br&gt;Dopo diciassette giorni dalla forte scossa del 16 gennaio, un nuovo violento terremoto colpì L’Aquila e il suo territorio.&lt;br&gt;La scossa del 2 febbraio 1703 delle ore 11:05 GMT ca. devastò 10 località e distrusse 44 paesi in un’area di 19.000 kmq circa. I danni interessarono complessivamente 59 località comprese in un territorio di 27.000 kmq.&lt;br&gt;All’Aquila crollarono interi isolati; tutte le abitazioni della città subirono danni e almeno il 35% delle case crollò completamente. Gli edifici pubblici ed ecclesiastici in gran parte risultarono inagibili. Crollarono il Tribunale della Regia udienza e gran parte del castello, con esclusione dei baluardi, delle cortine e di parte dell’abitazione del castellano. Crollarono 8 chiese, tra cui la cattedrale e 5 monasteri. Due chiese parrocchiali, S.Pietro e S.Giusta, furono gravemente danneggiate; la chiesa di S.Marciano, crollò, mentre rimasero quasi illese quelle di S.Maria Paganica e di S.Silvestro. Il più antico convento aquilano, dedicato a Santa Chiara, rimase invece indenne. Fra le dimore nobiliari subirono danni 15 palazzi appartenenti alle famiglie Antonelli, Branconio, Burri, Burri-Gatti, Carli, Carli-Porcinari, Cresi, Dragonetti, Fibbioni, Lepidi-De Rosi-Alessandri, Oliva-Vetusti, Quinzi, Pica-Bernardi, Rustici, Porcinari. Crollarono larghi tratti delle mura urbane e furono seriamente danneggiate le porte della città. La rete idrica cittadina fu gravemente compromessa. Il teatro cittadino subì crolli parziali.&lt;br&gt;La scossa del 2 febbraio fu devastante in numerosi centri delle province dell’Aquila, di Rieti e di Teramo, che erano già stati lesionati dalle scosse del gennaio; per esempio, a Cittaducale, dove le scosse del gennaio avevano causato alcuni crolli, crollarono del tutto molte case. I danni più gravi furono rilevati nelle seguenti 10 località: Paganica, Onna, Bazzano, Coppito, Aragno, Assergi, Cagnano Amiterno, Camarda, Civitatomassa, Barete.&lt;br&gt;A Roma la scossa del 2 febbraio causò fessure e lesioni nelle cupole e nelle volte di numerose chiese, caduta di calcinacci, di tegole, delle parti sporgenti dei tetti; nella chiesa di S.Andrea della Valle si aprì una volta. Molti edifici pericolanti furono puntellati e a distanza di qualche giorno i danni furono reputati più gravi di quanto era sembrato. Nel complesso, a Roma gli effetti della scossa del 2 febbraio furono molto più gravi di quelli del 14 gennaio e causarono danni maggiori agli edifici. Altri danni ad alcune chiese romane furono causati dalle scosse del 3 febbraio, in seguito alle quali crollarono tre archi del secondo ordine del Colosseo. Il 5 febbraio furono rilevati dei danni nel campanile del Collegio Romano. Subirono danni anche alcuni tratti delle mura Aureliane, già in cattivo stato di conservazione.&lt;br&gt;A Spoleto la scossa del 2 febbraio causò danni agli edifici, che dovettero poi essere puntellati.&lt;br&gt;La scossa del 2 febbraio fu percepita in un’area di 52.000 kmq circa comprendente territori delle regioni: Emilia-Romagna, Marche, Umbria, Lazio, Abruzzo, Molise e Campania. Isolati e leggeri risentimenti furono segnalati fino a Milano e a Venezia.&lt;br&gt;Le successive scosse peggiorarono ulteriormente la situazione. A Spoleto nuovi danni furono causati dalle scosse dei giorni 1 marzo, 9 aprile e 29 giugno 1703; la scossa del 9 aprile causò il crollo della facciata della chiesa degli Agostiniani; la quasi totalità delle case rimase inabitabile.&lt;br&gt;A Roma le scosse furono sentite a lungo; il 24 maggio vi fu il crollo parziale di un’abitazione nel rione Monti, nei pressi della chiesa di Santa Prassede.&lt;br&gt;L’accurata ricerca toponomastica condotta ha consentito di localizzare pressoché tutti i siti citati e di chiarire i numerosi problemi di storpiature di nomi, variazioni e omonimie; tuttavia, non sono state individuate con sicurezza le localizzazioni di 34 siti, per la maggior parte centri demici di piccolissime dimensioni danneggiati dalle scosse del 14 gennaio e del 2 febbraio.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; 18 ottobre 1702 alle 6:55 GMT ca. (ore 14, uso orario all’italiana): scossa avvertita a Norcia, Roma e Cascia $(500301,671925)$. La scossa a Norcia ebbe effetti distruttivi $(671952)$; a Roma fu leggera $(095093,095095,095213)$.&lt;br&gt;14 gennaio 1703 tra le 17:55 GMT ca. e le 18:30 GMT ca. (1 e 30 e le 2 della notte): terremoto durato il tempo di due Ave Maria, cioè circa 20 secondi $(095095,095093)$. A Roma due scosse $(200081)$ e così pure a Napoli $(635541)$. Fu avvertita una scossa distruttiva della durata di un Credo che colpì soprattutto Cascia, Norcia e dintorni $(500300,350227)$. Replica alle 19:25 GMT ca. (ore 3) avvertita a Roma di intensità inferiore rispetto a quella precedente $(500300,780136)$.&lt;br&gt;15 gennaio 1703 alle 0:25 GMT ca. (ore 8) replica avvertita a Roma $(095213,500300)$. Una forte scossa fu avvertita a Sarnano nella notte del 14 gennaio. Non causò danni $(672034)$.&lt;br&gt;16 gennaio: scosse continue. Una forte alle 19:25 GMT ca. (ore 3) $(020941)$. La scossa delle 13:40 GMT ca. (ore 21 e 15) fece danni a L’Aquila $(470017,500301)$. Secondo Baglivi e altre fonti la scossa principale, a Roma, si verificò alle 13:25 GMT ca. (la ventunesima ora del giorno) $(095095,095093,470008)$.&lt;br&gt;18 gennaio: lievi scosse continue durante il giorno $(500301)$.&lt;br&gt;19 gennaio: ancora scosse di giorno e di notte con qualche crollo e vittime a Cascia $(500301)$.&lt;br&gt;21 gennaio: continuarono le scosse a Cascia $(500301)$.&lt;br&gt;Nella notte tra il 23 e il 24 gennaio: diverse scosse furono avvertite a Cerreto $(470002)$ e a Cascia $(500301)$; alle 2:40 GMT ca. (ore 10) a Roma lievissima scossa $(095213)$.&lt;br&gt;25 gennaio: scosse continue a Cascia $(500301)$; una scossa avvertita anche a Napoli $(110165)$. Una relazione, edita tuttavia a Napoli e Bologna, riferisce di ingenti danni in particolare a Norcia.&lt;br&gt;26 gennaio: scosse continue a Cascia, più forti nella notte successiva $(500301)$.&lt;br&gt;Notte tra il 27 e il 28 gennaio: dieci scosse leggere a Cascia $(500301)$; leggeri risentimenti a Roma $(095213)$.&lt;br&gt;28 gennaio e notte successiva: 15 scosse con qualche danno a Cascia $(500301)$.&lt;br&gt;Notte tra il 29 e il 30 gennaio: sei scosse, di cui due piuttosto forti, a Cascia $(500301)$.&lt;br&gt;Nella notte tra il 30 e il 31 scossa a Roma $(095213)$.&lt;br&gt;31 gennaio: scosse continue, ma leggere a Cascia $(500301)$.&lt;br&gt;2 febbraio alle 11:05 GMT ca. (18 e 15): scossa distruttiva della durata di un’Ave Maria. Colpita soprattutto la zona di L’Aquila $(470002,470008,095095,095093)$.&lt;br&gt;2 febbraio a Napoli alle 10 e 30 $(635543)$.&lt;br&gt;Notte tra il 2 e il 3 febbraio: diverse scosse non forti furono risentite a Cascia $(500301)$. Il 2 febbraio una forte scossa fu avvertita a Sarnano. Non causò danni $(672033,672034)$; alle 0:45 GMT ca. (ore 8) del 3 febbraio piccola scossa a Roma $(095213)$.&lt;br&gt;3 febbraio alle 13:25 GMT ca. (20 e 30): una scossa con danni a Cascia $(500301)$; due scosse con qualche danno a Roma $(470008,410086,095095,095093)$.&lt;br&gt;5 febbraio alle 5:50 GMT ca. (13h): forte scossa a Norcia $(500302)$; risentita lievemente a Roma $(095213)$.&lt;br&gt;15 febbraio alle ore 7 della notte scossa a Roma $(095095,095093)$.&lt;br&gt;19 febbraio alcune scosse a Rieti provocarono danni $(095095,095093)$.&lt;br&gt;25 febbraio scosse violente e numerose a Norcia, prima scossa leggera a mezz’ora di notte, poi scossa forte all’ora terza durata circa 10 secondi; altre scosse ogni ora fino alla mattina $(095176,095177)$.&lt;br&gt;1 marzo: scosse con danni a Gubbio, Spoleto e Perugia $(070557)$.&lt;br&gt;14 marzo: scossa a Narni $(200087)$.&lt;br&gt;18 marzo: scossa a L’Aquila $(021126,030574)$.&lt;br&gt;22 marzo alle 2:45 GMT ca. (ore 9): scossa a Roma $(200087)$.&lt;br&gt;22 marzo alle 3:45 GMT ca. (ore 10) piccola scossa a Roma $(095213)$.&lt;br&gt;27 marzo: scossa a L’Aquila $(021126,030574)$.&lt;br&gt;1 aprile, domenica delle Palme del 1703, alle 11 GMT ca. (ore 17): scossa risentita a Massa di Todi. Causò la caduta di pietre di un torrione già pericolante a causa delle scosse precedenti $(672145,672146)$; fu lievemente risentita a Roma $(095213)$..&lt;br&gt;7 aprile alle 17.30 GMT ca. (ore 23h 30m) scossa ad Aversa $(240154)$; probabilmente stessa scossa avvertita leggermente e non da tutti a Napoli alle 17 GMT ca. (ore 23) $(110165)$.&lt;br&gt;8 aprile tra le 6:40 e le 7:10 GMT ca. (12 e 30 e le 13): scossa con danni a Norcia e a Spoleto $(095163)$; fu avvertita anche a Roma, dove causò terrore tra la popolazione $(095213,260004,095096,200088,092135,095163)$; fu avverita in Toscana fino ad Arezzo $(095163)$.&lt;br&gt;9 aprile: a Spoleto una scossa fece crollare la facciata di una chiesa e aggravò la situzione delle abitazioni già assai danneggiate $(092135)$.&lt;br&gt;Nella notte tra il 9 e il 10 aprile a Roma piccola scossa $(095213)$.&lt;br&gt;15 aprile alle 21:45 GMT ca. (ore 3 e 30): forte scossa a Cascia $(500301)$ e Spoleto $(070560)$.&lt;br&gt;18 aprile ore 7.15 GMT ca (tredicesima ora, uso orario all’italiana), a Roma fu avvertita una scossa che causò panico nella popolazione $(260004,095096)$.&lt;br&gt;7 maggio alle 0:10 GMT ca. (ore 5 e 30): due forti scosse a Roma $(095213,200089)$.&lt;br&gt;24 maggio 22:35 GMT ca. (ore 3 e 30): forte scossa a Roma dove crollò parte di una casetta senza danni alle persone; grande spavento tra la popolazione $(095213,092135,070561)$, causa danni in Sabina $(200091)$.&lt;br&gt;25 maggio alle 22:05 GMT ca. (ore tre della notte), scossa che provocò spavento nella popolazione a Roma $(200090)$.&lt;br&gt;26 maggio alle 0:05 GMT ca. (ore 5): forte scossa a Roma $(260004,095096)$. Alle 7:05 GMT ca. (ore 12) fu risentita una scossa a Montecassino $(450263)$.&lt;br&gt;4 giugno: scossa molto forte risentita a Norcia e dintorni $(500301)$.&lt;br&gt;28 giugno alle 13:25 GMT ca. (ore 18) a Roma fu avvertita da molti una scossa molto leggera $(095213)$.&lt;br&gt;29 giugno fu avvertita una scossa con danni a Spoleto $(070562,070563)$.&lt;br&gt;Il 7 luglio la gazzetta di Mantova registra genericamente che negli ultimi tempi continuavano ad essere avvertite scosse, specialmente a Norcia e cascia $(200092)$.&lt;br&gt;29 luglio alle 2:30 GMT ca. (ore 8) a Roma altra scossa molto leggera $(095213)$.&lt;br&gt;28 agosto alle 23:25 GMT ca. (ore 5): una scossa fu avvertita a Montecassino $(450263)$.&lt;br&gt;7 dicembre all’alba (7:15 GMT ca.): scossa con danni a Norcia, avvertita da molti a Roma $(780016,095213)$.&lt;br&gt;Le scosse durarono ancora fino al 1705 $(260004,095096)$.</sequence>
    </effects>
  </Comments>
</Quake>
