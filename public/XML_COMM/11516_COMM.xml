<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1881 03 04</data_label>
      <time_label>12:15</time_label>
      <earthquakelocation>Isola d’Ischia</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto colpì l’isola d’Ischia causando effetti distruttivi in un’area molto limitata della parte settentrionale dell’isola. Complessivamente risultarono danneggiati 10 edifici pubblici e 883 privati, di cui 290 crollarono totalmente. Secondo i dati statistici rilevati dal Comitato di soccorso, i vani crollati totalmente furono 834, quelli resi pericolanti e inagibili 117, quelli lesionati in modo considerevole 2952. I morti furono 127: 121 a Casamicciola, 5 a Fango, uno a Lacco Ameno; le persone ferite furono circa 160, di cui 89 in modo grave.&lt;br&gt;Le località più colpite furono Casamicciola e Fango, frazione del comune di Lacco Ameno. A Casamicciola gli effetti furono estremamente differenziati: le distruzioni riguardarono soltanto la parte più alta e più antica dell’abitato. In questa zona la quasi totalità delle abitazioni crollarono o subirono lesioni gravissime e dovettero essere demolite. Nella parte centrale del paese fu gravemente danneggiato l’edificio delle terme del Monte della Misericordia che fu reso in gran parte inagibile; gli altri stabilimenti termali subirono in genere lesioni non gravi. Nella parte più bassa e più moderna dell’abitato (Casamicciola Marina) gli edifici subirono danni leggeri o risultarono illesi. A Fango quasi tutte le case (circa 40) furono distrutte o rese inabitabili e anche la chiesa di S.Giuseppe crollò totalmente. A Lacco Ameno crollarono alcune case nella parte alta dell’abitato; numerose altre abitazioni e la chiesa del Rosario furono gravemente danneggiate. Danni meno gravi (lesioni e dissesti nelle murature) furono rilevati a Barano, Buonopane, Fiaiano, Fontana, Monterone e Tironi; a Forio ci furono danni leggeri.&lt;br&gt;Negli altri centri dell’isola la scossa fu sentita fortemente, ma non causò danni. Fuori dall’isola, in direzione est, il terremoto fu sentito leggermente a Procida e nella zona dei Campi Flegrei, mentre non fu avvertito a Napoli. Verso ovest l’area di risentimento della scossa si estese all’arcipelago delle isole Pontine: fu leggera all’Isola Santo Stefano e leggerissima a Ponza.</description>
    </effects>
  </Comments>
</Quake>
