<?xml version="1.0" encoding="ISO-8859-1"?>
<Quake alone="true">
  <Details>
    <Detail>
      <data_label>1832 01 13</data_label>
      <time_label>13:00</time_label>
      <earthquakelocation>Valle del Topino</earthquakelocation>
    </Detail>
  </Details>
  <Comments>
    <effects>
      <description>&lt;b&gt;Maggiori effetti del PERIODO SISMICO:&lt;/b&gt; &lt;br&gt; Il terremoto del 27 ottobre e la replica del 6 novembre 1831 causarono danni a Foligno e nella zona circostante; gli effetti più gravi furono causati dalle scosse del 13 gennaio, in seguito alle quali crollarono numerosi edifici a Foligno e nei centri circostanti, compresi nella zona orientale della delegazione di Perugia.&lt;br&gt;Le fonti consentono, entro certi limiti, di distinguere i quadri di effetti fra le varie scosse.&lt;br&gt;A Foligno il terremoto del 27 ottobre causò la caduta di numerosi camini, il crollo di alcune volte e soffitti, la fenditura di muri; sono ricordati danni abbastanza seri al santuario di Santa Maria degli Angeli, dove i due archi esterni della Porta Maggiore, il cupolino sovrastante la cupola maggiore e il cornicione del coro rimasero compromessi. Le repliche del 6 novembre lesionarono quasi tutte le case di Foligno; in particolare il monastero femminile di S.Lucia divenne inabitabile. Inoltre si accentuarono i danni riportati dal santuario di Santa Maria degli Angeli.&lt;br&gt;La scossa del 13 gennaio fu più forte e causò danni gravissimi e crolli in una vasta area circostante Foligno, che si estendeva a nord-ovest in direzione di Spello ed Assisi fino a Perugia, a nord-est in direzione della Valtopina, a est in direzione di Scopoli e Colfiorito, a sud oltre Trevi e a ovest in direzione di Bevagna, Collazzone fino a Marsciano. Le fonti concordano nel rilevare che i paesi della pianura soffrirono danni maggiori di quelli della collina.&lt;br&gt;A Foligno gran parte degli edifici crollò o divenne inabitabile. Sono attestati crolli al Palazzo del Governo, agli uffici pubblici della Cancelleria e della Polizia, alle caserme, alle carceri, al palazzo vescovile e al seminario. Subirono vasti crolli il monastero di Santa Lucia, la chiesa e il campanile di Santa Maria in Campis, il convento degli Agostiniani, la chiesa parrocchiale di S.Maria Maddalena; la chiesa di San Feliciano riportò gravi lesioni.&lt;br&gt;Ad Assisi, in seguito alle scosse del 13 gennaio, tutti gli edifici della città riportarono danni e alcuni risultarono inabitabili. Sono ricordati in particolare gravi danni ai seguenti edifici: chiesa e monastero di S.Chiara, chiesa e monastero di S.Pietro, il chiostro e la chiesa di S.Antonio, la chiesa di S.Damiano, la chiesa Nuova, il vescovado con l’annessa chiesa, il palazzo del Governo, il palazzo comunale, la caserma.&lt;br&gt;Gli effetti furono ancora peggiori nella pianura sottostante Assisi, dove il santuario di Santa Maria degli Angeli e le abitazioni circostanti riportarono crolli e danni gravi. Nella chiesa una parte del volto della tribuna crollò danneggiando tutto il coro; inoltre le navate e i pilastroni laterali rimasero lesionati, in particolare i pilastroni risultavano staccati dalla costruzione, pieni di fessure verticali e sconnessi; danni gravi anche alla parte superiore della facciata e alla parte esterna della cupola; parte del tetto era crollato, mentre era rimasta illesa una sola cappella. Il convento annesso alla chiesa risultò diroccato e inagibile: erano crollate tutte le volte dei corridoi e della maggior parte delle camere laterali; tutto il braccio della infermeria, con la cappella, la foresteria e la biblioteca, era inagibile. Era pure inabitabile la foresteria riservata alle donne che si trovava di rimpetto al fianco destro della chiesa. Le case e la posta del borgo risultarono inabitabili.&lt;br&gt;A Perugia il terremoto del 13 gennaio causò la caduta di camini e danni a edifici privati e pubblici, in particolare al Palazzo Apostolico.&lt;br&gt;A Spello tutti gli edifici riportarono danni; in particolare il Palazzo del Governo (antica Rocca Baglioni) aveva subito crolli in più punti. A Spoleto le fonti reperite non permettono di avere notizie dettagliate sui danni verificatisi.&lt;br&gt;A Trevi tutte le abitazioni furono danneggiate in modo più o meno grave e gravi danni riportà la chiesa delle Lacrime.&lt;br&gt;Particolarmente danneggiati risultarono i centri minori di Bastia, Bettona, Bevagna, Butine, Budino, Cannara, Ripa e Ripabianca, i cui edifici rimasero completamente compromessi. Inoltre le fonti ricordano danni gravi, ad altri 66 paesi.&lt;br&gt;L’area di risentimento fu molto estesa: la scossa fu sentita a Ferrara, Firenze e Roma.&lt;br&gt;La situazione degli edifici danneggiati dal terremoto del 13 gennaio fu peggiorata dalle repliche che continuarono fino a marzo inoltrato. Le fonti ricordano come particolarmente forti le seguenti scosse.&lt;br&gt;Il 22 gennaio, nella sera, varie scosse danneggiarono molti edifici di Foligno che già erano pericolanti: nessun edificio pubblico era agibile e solo la cattedrale e la chiesa di S.Maria del Pianto erano praticabili.&lt;br&gt;Il 27 gennaio una nuova scossa causò ulteriori danni alla navata centrale e alla facciata della chiesa di S.Maria degli Angeli.&lt;br&gt;Le scosse della notte tra il 12 e 13 marzo a Foligno causarono la caduta di un volto e il crollo di parte del tetto del palazzo del Governo e di parte di un volto della chiesa della SS.Annunziata; in questa occasione si rilevarono inoltre altri danni lievi non meglio specificati dalle fonti. Le scosse del 13 marzo con le successive repliche e la scossa del 15 marzo causarono il crollo pressoché totale del santuario di Santa Maria degli Angeli: si squarciarono i quattro piloni laterali della navata sinistra (quelli a destra erano già stati danneggiati ed erano fasciati e puntellati), provocando il crollo della volta centrale, della parte superiore dei muri e del soprastante tetto. Solo i muri che sostenevano la cupola principale erano rimasti in piedi, mentre la stessa cupola era piena di fenditure.</description>
      <sequence>&lt;b&gt;Sequenza del PERIODO SISMICO:&lt;/b&gt; &lt;br&gt; La sequenza sismica fu caratterizzata dall’ampiezza dell’arco temporale, dalla molteplicità delle scosse e dalla diversità di localizzazione dei danni.&lt;br&gt;La prima scossa avvenne il 27 ottobre 1831 alle ore 4:30 GMT circa (le 11 e tre quarti in orario "all’italiana"). A Foligno fu molto forte ed ebbe una durata di circa 8 secondi; fu seguita nei giorni successivi da numerose scosse di minore intensità. Alle ore 3:15 GMT (le dieci e tre quarti italiane) del 6 novembre vi fu una scossa piuttosto forte della durata di circa 10 secondi seguita da altre due; numerose repliche furono sentite nella notte e nei giorni successivi $(095527,095526,940073)$.&lt;br&gt;La scossa che causò i danni più gravi avvenne alle ore 13 GMT del 13 gennaio e diede inizio alla lunga sequenza sismica del 1832; alle ore 14 GMT dello stesso giorno seguì una replica avvertita molto fortemente a Bevagna e a Foligno; fino al 15 gennaio si susseguirono numerose altre scosse. A Foligno sono ricordate, oltre alle tre scosse più forti, altre 130 repliche nel corso della giornata del 13 gennaio e della notte successiva. A Spello la prima scossa fu percepita della durata di circa un minuto e fu seguita da una seconda scossa di qualche secondo $(395754,395771,000001)$.&lt;br&gt;Il 18 gennaio 1832 alle ore 24 GMT fu avvertita una scossa molto forte a Foligno e a Perugia. Nella sera del 22 gennaio 1832 furono avvertite alcune repliche molto forti in tutta l’area più colpita. Nella notte tra il 24 e il 25 gennaio furono avvertite tre forti repliche a Cannara, che causarono spavento tra la popolazione ma non fecero ulteriori danni $(095529,000001,395739)$.&lt;br&gt;Il 27 gennaio vi fu una scossa preceduta da un rombo tra le 13:30 e le 14:30 GMT ca. (tra le 21 e le 22 italiane); tale scossa peggiorò le condizioni del santuario di Santa Maria degli Angeli, della chiesa di S.Francesco e di diverse case a Cannara, Bastia e in campagna. Il 29 gennaio alle ore 18:15 GMT (l’una e mezza di notte in orario "all’italiana") una forte scossa causò danni a Trevi $(095530,000001)$.&lt;br&gt;Il 10 febbraio furono avvertite due scosse piuttosto forti nell’area già maggiormente colpita, una alle ore 5 GMT (le ore 12 italiane) e l’altra alle ore 10 GMT (le ore 17 italiane) $(095532,000001)$.&lt;br&gt;A marzo le scosse continuarono, peggiorando la situazione degli edifici già danneggiati. Il 13 marzo vi furono due scosse fortissime, della durata di circa 7 secondi ciascuna e precedute da un rombo; la prima avvenne alle ore 0:30 GMT ca. (7 e mezza italiane), l’altra alle ore 3:30 GMT ca. (10 e mezza italiane); esse causarono nuovi danni a Cannara, a Bastia, a Santa Maria degli Angeli, ad Assisi e a Foligno. In particolare, per quanto riguarda Assisi, la scossa delle ore 3:30 fu definita della stessa violenza di quella del 13 gennaio e fu avvertita con maggiore intensità nella pianura che nella zona collinare. Nei due giorni successivi furono avvertite scosse lievi ma frequenti $(000001,395713,395717,095533,095534,095535)$.&lt;br&gt;Verso la fine del mese di marzo le scosse erano avvertite meno forti che in precedenza nei territori di Foligno e di Bevagna e più forti a Santa Maria degli Angeli; tuttavia dopo i danni causati dalle scosse della notte tra il 12 e il 13 marzo non si erano registrati ulteriori danni $(095535)$.&lt;br&gt;Varie scosse furono avvertite a Foligno tra il 14 e il 16 aprile; il 19 dello stesso mese alle 2:30 GMT del mattino fu sentita una forte scossa $(095537)$.</sequence>
    </effects>
  </Comments>
</Quake>
